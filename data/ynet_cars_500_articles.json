{"article_id": "0,7340,L-4858354,00.html", "header_title": "מיני קלאבמן JCW - אצלנו באפריל 2017", "full_text": ". מי\nב-2007 כמכונית סטיישן עם קריצת-רטרו, והפכה\nלמכונית גדולה יותר, עם ממדים דומים למשפחתית-קומפקטית, זוכה כעת לגרסת קצה כוחנית עם ביצועים ספורטיביים. כמו אחיותיה למותג, גם הקלאבמן השימושית מקבלת גרסת JCW (ג'ון קופר וורק'ס, John Cooper Works) עם 231 כ\"ס, מתלים ובלמים משודרגים וביצועים בהתאם.\nהדור הנוכחי של הקלאבמן מבוסס על הפלטפורמה המודולרית (UKL) של ב.מ.וו, המשמשת גם את ה-2 אקטיב-טורר. אורכו 425 ס\"מ, רוחבו 180 ס\"מ וגובהו 144 ס\"מ. בסיס הגלגלים התארך ל-267 ס\"מ, והמשקל עומד על כ-1.5 טון. בכך מיצב עצמו דגם זה כגדול ביותר שייצרה מיני מעולם. כעת, עם מנוע 2.0 ליטר בנזין ומוגדש, הוא גם אחד המהירים שבהם - 6.3 שניות מעמידה ל-100 קמ\"ש ומהירות מרבית של 238 קמ\"ש.\nמיני תשווק את הקלאבמן JCW עם הנעה כפולה ותיבת שישה הילוכים ידנית כסטנדרט, או אופציה לתיבת שמונה הילוכים אוטומטית ללא תוספת תשלום. תא המטען מציע נפח של 360 ליטר ועד 1,250 ליטר עם קיפול מסעד שורת המושבים השנייה. צמיגי 225-40 על חישוקי \"18 יהיו סטנדרטיים, עם אופציה ל-\"19. המחיר אגב, צפוי להיות גבוה משמעותית מהקלאבמן ה\"רגילה\" שמשווקת בישראל זה מכבר. מחירה של זו עומד על 215 אלף שקלים לגרסה הבסיסית, או 260 אלף שקלים לגרסת הקופר S.\nמתחילת השנה ועד חודש אוגוסט כולל, מכרה מיני בישראל 488 מכוניות מדגמים שונים, עלייה קלה לעומת אשתקד."}
{"article_id": "0,7340,L-4858451,00.html", "header_title": "שברולט קורבט - המפגש השנתי הגיע", "full_text": "מועדון החמש יערוך ביום שישי הקרוב (23.9) את המפגש השנתי הרביעי יחד עם מועדון שברולט קורבט הישראלי, ובפעם השנייה בשיתוף יבואנית שברולט לישראל, חברת UMI. האירוע צפוי להתקיים החל מהשעה 16:00 בחניון היכל הספורט ביד אליהו, ויסתיים בשעה 18:00. באירוע יקחו חלק כמה עשרות מכוניות מדגם קורבט וקמארו מגרסאות שונות, עשרות טנדרים ורכבי אספנות של שברולט, כמו-גם כ-170 רכבי אספנות אחרים של חברי מועדון החמש, כך מבטיחים המארגנים.\nיבואנית שברולט תציג במקום את הקמארו החדשה - גם בגרסת קונברטיבל - ותאפשר נהיגות מבחן בשברולט ספארק. כל זאת בסימן 105 שנות מותג הרכב שברולט. בתכנית האירוע: סקירה היסטורית של המותג שברולט בכלל ודגם הקורבט בכלל.\nמועדון הקורבט הישראלי נוסד ב-2010 וחברים בו בעלי מכוניות הספורט האמריקאיות משנות ה-60 ועד היום. מרבית הישנות שבהן משופצות ובמצב תצוגה"}
{"article_id": "0,7340,L-4677707,00.html", "header_title": "כל נהג חייב להכיר: מערכות הבטיחות שיצילו אתכם", "full_text": "יצרניות הרכב נמצאות\n- כזו שתפטור אותנו אחת ולתמיד מלחצי הנהיגה. הן מבטיחות גם להפוך את חווית הנסיעה לבטוחה מאי-פעם. אבל עד שזה יקרה, רבות מהטכנולוגיות הקיימות הופכות כבר היום את המכוניות המודרניות לבטוחות מאי פעם. עובדה המתבטאת בירידה חדה ורצופה במספר ההרוגים בשנים האחרונות כמעט בכל העולם (למעט ישראל).\nאלה מערכות המסוגלות לנטרל טעויות נהג אנושיות כמו חוסר תשומת לב, טעויות נהיגה כמו כיוון לא נכון של מראות הצד ועד בלימה לא חזקה מספיק, וכמובן כאלה המעניקות יכולת חצי-אוטונומית כמו שמירות מרחק, בלימה והיגוי למניעת סטייה מנתיב בהן בוחרת המכונית בעצמה בעת הצורך, ועד מערכות המכינות את מערך הבטיחות הפסיבי ברכב לקראת תאונה הצפויה להתרחש.\nזיהוי בורות בכביש. בינתיים לא בייצור\nכמקובל בתעשייה, כדי לקבל כמה שיותר מערכות כאלו, צריך בדרך כלל לשלם הרבה מאוד כסף - ולו רק מכיוון שהחדירה מתבצעת לרוב מיצרניות היוקרה \"כלפי מטה\". ובכל זאת, כמה מכוניות עממיות בישראל כבר מציעות חלק נכבד מהמערכות, וכל מה שצריך הוא להשוות בין המפרטים שמפרסמות יבואניות הרכב השונות. גם משרד התחבורה מסייע בכך, לאחר שהשיק\nבאתרו. ממשק זה מהווה גם בסיס לתמרוץ כספי שמקבלות היבואניות עבור ייבוא מכוניות בטוחות יותר, עובדה\nבשנים האחרונות את חדירת המערכות המתקדמות לשוק הישראלי.\nמערכת זו מבוססת בעיקרון על מצלמה קדמית, המזהה כלי רכב שמגיעים מלפנים ומתאימה את עוצמת האורות. המערכת יכולה לעבור מאורות דרך (\"גבוהים\") לאורות מעבר (\"נמוכים\") כדי למנוע סינוור, וביחידות תאורה מסוג לד במטריצה, לכבות נורות בודדות בכל יחידת תאורה לפי הצורך. בנוסף, מערכות אדפטיביות מציעות לעיתים כיוון אלומות האור לפי כיוון ההגה, הארה למרחקים משתנים לפי תוואי הדרך, הסטה לצדדים ועוד.\nאחת ממערכות הבטיחות האקטיבית החדישות והחשובות בנמצא. מזהה מצב של התקרבות מסוכנת למכונית חונה, נוסעת, הולך רגל או רוכב אופניים, ומתריאה על כך. אם הנהג אינו מגיב בזמן או לא מגיב כלל, מערכות אלו יכולות להפעיל את הבלמים באופן עצמאי - כאמצעי עזר או ממש כדי לצמצם ואף למנוע נזק. בתנאים מסוימים מערכות אלו יכולות למנוע לחלוטין את הפגיעה, במיוחד במהירות נמוכה יחסית של 30 או 50 קמ\"ש. בתנאים אחרים נזק התאונה יופחת דרסטית, ואיתו הסיכון לנוסעים ולמשתמשי דרך אחרים.\nAEB, ר\"ת של Autonomous Emergency Braking.\nזו מערכת הנחשבת לפיתוח הבטיחותי המשמעותי ביותר בהיסטוריה המוטורית, בכל הנוגע להקטנת הסיכוי לתאונה וכמובן לפגיעה או מוות כתוצאה מכך. אפילו יותר מחגורות הבטיחות, כריות האוויר ו-ABS. המערכת פועלת בעיקר בסיוע חיישני ה-ABS, באמצעותם מנוטר סיבוב הגלגלים בזמן אמת. אם גלגל אחד או יותר אינו מסתובב או מסתובב לאט (או מהר) מהאחר כסימן להחלקה ואובדן אחיזה, המערכת מסוגלת לבלום גלגל אחד או יותר באחד מארבעת קצוות המרכב כדי לייצב את הרכב בהתאם לכיוון ההגה.\nבנוסף, מחשב הרכב גם יכול לבלום באותה עת את פעולת המנוע במספר אופנים, כדי לצמצם החלקה הנגרמת כתוצאה מעודף כוח בגלגלים. בניגוד לדעה הרווחת, בקרת יציבות יעילה מאוד גם כביש יבש ובשלל מצבים.\nESC, ר\"ת של Electronic Stability Control. שמות מסחריים לדוגמה: ESP ,VDC ,DSC ועוד.\nבקרת יציבות אלקטרונית\nמערכת פשוטה יחסית, המונעת החלקת גלגל(ים) מניע(ים) כתוצאה מעודף כוח - למשל ביציאה מהמקום בכביש חלק מאוד. גם היא נעזרת בחיישני ה-ABS (מניעת נעילת גלגלים, ראו בהמשך). גרסאות מתקדמות של המערכת מאפשרות לדמות דיפרנציאל מוגבל החלקה ונקראות \"דיפרנציאל אלקטרוני\", על-ידי כך שהן בולמות גלגל פנימי בסיבוב כדי לצמצם לוחמת הגה ותת-היגוי.\nTCS, ר\"ת של Traction Control System. שם מסחרי לדוגמה: XDS ,ASR (מערכת דיפרנציאל אלקטרוני).\nכמו בקרת שיוט קלאסית השומרת על מהירות שבחרתם מראש, אבל הרבה יותר יעילה - משום שבקרה אדפטיבית יודעת גם לבלום או להאיץ כדי לשמור מרחק מהרכב שמלפנים אותו קבע הנהג מראש. המתוחכמות שבהן מסוגלת לעצור לעצירה מוחלטת, למשל בפקק, ולהמשיך בתנועה ברגע שהכביש שוב פנוי. המערכת עושה שימוש ברדאר, חיישני לייזר ומצלמות (לא תמיד בכולם), שבמקרה חירום נעזרים בבלימה האוטונומית (מלאה, חלקית או מזהירה בלבד).\nמערכות בסיסיות להתראה מפני תאונה חזיתית, מוצעות גם בהתקנה מקומית (על-ידי היבואנית או צד שלישי, לפני או אחרי מסירת הרכב ללקוח). מערכות אלו, דוגמת אייווקס ומובילאיי הישראליות, מתריעות מפני סכנה כמו אי-שמירת מרחק או תאונה בלתי נמנעת, אך אינן מבצעות פעולה אקטיבית לסייע או למנוע משום שאינן מחוברות למערכת השליטה של הרכב. למרות זאת, הן מהוות את הבסיס למערכות המתוחכמות יותר (מובילאיי מספקת רכיבים ליצרניות רכב גם עבור אלו).\nמתריעה בפני הנהג כי הרכב חוצה פס הפרדה רצוף או מקווקו - במידה והאיתות בצד הרלוונטי אינו מופעל. מערכות אלו יכולות להתריע בקול, רטט במושב או בגלגל ההגה, באמצעות נורית אזהרה או אף על-ידי הסטת ההגה קלות לכיוון מרכז הנתיב. המתקדמות באמת שבהן שומרות על הנתיב כל הזמן באמצעות היגוי אוטונומי - אך נכון לעתה פועלות בעיקר במהירות נמוכה. אם הנהג לא מפעיל בעצמו את ההיגוי לאורך זמן, המערכת חודלת לסייע ומתריעה.\nבתחילה מערכות אלו התריעו רק על רכב הנוסע כמעט במקביל אליכם, ולכן נמצא מחוץ לטווח הכיסוי של מראות הצד. כיום, המתקדמות במערכות מסוג זה כבר מתריעות גם על רכב שמגיע מאחור כאשר אתם נוסעים אחורה (למשל תנועה חוצה ביציאה ממקום חניה). מקצתן יכולות גם לבלום אוטונומית בתנאים עירוניים ולהסיט את ההגה קלות חזרה לנתיב הנסיעה שלכם בדרכים בינעירוניות (בדומה למערכת סטייה מנתיב אך גם אם אותתם לפני מעבר הנתיב). אלו גם מזהות מצב בו רכב אחר עומד לעקוף אתכם, ומתריעות.\nמערכת הנעזרת בין היתר בחיישני ההיגוי, המצערת והבלמים, כדי לזהות מצבים בהם הנהג מאבד ריכוז - בעיקר בגלל עייפות. במקרה שמזוהה סכנה לסטייה מנתיב או תאונה המערכת מתריעה, בדרך כלל באמצעות נורית וצליל. יש גם מערכות המזהות תנועות עפעפיים וראש המעידות על עייפות מסוכנת.\nמערכת מבוססת מצלמה קדמית, שמצלמת את הדרך ומזהה שלטים חשובים - למשל הגבלות מהירות, שלטי אזהרה וכדומה. השלטים מוצגים בלוח המחוונים, כדי שהנהג יוכל לנהוג בהתאם. מערכות מתקדמות יותר אף משלבות זאת עם בקרת שיוט אדפטיבית - כך שאם המכונית מזהה הגבלת מהירות, היא יכולה לבלום ולשמור עליה גם אם הנהג בחר מהירות גבוהה מדי, ולהאיץ חזרה כששלט עם מהירות גבוהה יותר מופיע.\nכפי ששמם מרמז, מערכת המנטרת את לחץ האוויר באופן קבוע ומתריאה כאשר הוא נמוך משיעור אותו קבעה היצרנית. מערכות בסיסיות רק מספקות התראה, המתקדמות שבהן יציגו לכם בכל רגע נתון את לחץ האוויר בכל אחד מהצמיגים.\nמחלקת את כוח הבלימה בין שני הסרנים באופן מיטבי. מטרתה לאפשר לגלגלים בלימה כמה שיותר אפקטיבית (חזקה) מבלי לגרום לנעילה, ולקצר את מרחק הבלימה ככל שניתן. חלוקת עוצמת הבלימה בין הגלגלים הקדמיים לאחוריים מאפשרת גם להקטין את בלאי הרפידות הקדמיות למשל, ולמנוע צלילת חרטום כתוצאה מהעברת משקל חזקה מדי לפנים. תופעה זו עשויה להוביל לאובדן אחיזה של הגלגלים האחוריים וערעור יציבות הרכב.\nEBD, ר\"ת של Electronic Brakeforce Distribution.\nאין כיום מכונית חדשה בישראל שאין בה (לפחות) שתיים כאלו. תעשיית הרכב מציעה כיום מכוניות עם כריות אוויר קדמיות, צדיות להגנה על החזה (גם בספסל האחורי), צדיות להגנה על הראש (\"וילון\"), כריות להגנה על הברכיים ואף כריות בתוך חגורת הבטיחות לצמצום הלחץ בחזה מהחגורה. מכוניות משפחתיות מודרניות מצוידות במספר כריות אוויר גדל והולך. כך למשל, שברולט קרוז החדשה תציע 10 כריות אוויר באופן סטנדרטי.\nה-ABS המיתולוגית (Antilock Brake System), המיועדת למנוע החלקה של הרכב בעקבות בלימה חזקה מדי ביחס למצב הכביש. מטרתה העיקרית אינה קיצור מרחק הבלימה (אם כי בדרך כלל היא עושה גם זאת), אלא לשמור על יכולת היגוי כדי לחמוק ממכשול תוך כדי בלימה חזקה. המערכת נעזרת בחיישנים המנטרים את מהירות סיבוב הגלגל ומוודאים כי הם אינם מפסיקים לנוע גם בעת בלימה חזקה במיוחד ועל כביש חלק. כאשר מזהה מחשב ה-ABS גלגל \"נעול\" הוא מקטין מיידית את לחץ הרפידות עליו, ומאפשר לו להתגלגל שוב וחוזר חלילה. זאת בדומה לשיטת ה\"פמפום\" שהייתה נהוגה לפני עשרות רבות של שנים, אך כמובן במהירות גבוהה פי עשרות מונים. בניגוד לפמפום על-ידי רגל הנהג, ה-ABS עושה זאת במהירות שיא ולכן אינה גורמת להעברות משקל מסוכנות מלפנים לאחור וחוזר חלילה, ובכך אינה מערערת את יציבות הרכב ולא פוגעת ברמת האחיזה של הצמיגים בכביש.\nמזהה מצב בו הנהג מעוניין לבלום בלימת חירום, אך אינו לוחץ חזק מספיק על דוושת הבלם - זאת משום שמרביתנו איננו מורגלים בבלימה חזקה ונחושה מספיק. המערכת מגבירה את לחץ הבלימה למידה המרבית, וכך מצמצמת באופן משמעותי את מרחק הבלימה.\nBAS, ר\"ת של Brake Assist System.\nמוצעות בדרך כלל במכוניות יוקרה יקרות במיוחד, ומציעות שלל מערכות משנה שמטרתן להכין אתכם לתאונה בלתי נמנעת. אם הרכב מזהה מצב סיכון, הוא יסיט את המושבים לתנוחה הבטוחה ביותר (כולל כיוון משענות הראש), יסגור את חלון הגג ובמערכות המתקדמות אף ידחוף אתכם לכיוון מרכז תא הנוסעים בעזרת כריות מושב מיוחדות. מדובר בפיתוח משמעותי של מערכת הקדם-תאונה הבסיסית שקיימת בכמעט כל רכב חדש - קדם מותחנים, רכיב בחגורות הבטיחות שמותח אותה במקרה תאונה כדי לצמצם את תנועת הגוף קדימה ולשפר את יעילות כריות האוויר.\nמערכות העזר לפעולה שרבים מאיתנו לא אוהבים לבצע, ושבתנאים מסוימים יכולה להיות מסוכנת - במיוחד בנסיעה לאחור ולהולכי רגל מבוגרים ותינוקות. תעשיית הרכב מציעה כיום שורה של מערכות עזר, החל בחיישנים הרגילים שכולנו מכירים, דרך מצלמות לנסיעה לפנים ולאחור, מצלמות היקפיות שמקנות תמונת 360 מעלות של הרכב ואף מערכות חנייה אוטומטיות. אלו האחרונות אף שולטות על ההיגוי כדי להכניס את המכונית למקום החניה - והמתקדמות שבהן גם על המצערת. בקרוב יוצעו מערכות כאלו המסוגלות לבצע את תמרון החניה כולו, עם או בלי סיוע הנהג (\n).\nמערכת המסייעת לשמירה על קו נסיעה יציב במצב של רוחות צד חזקות. המערכת מבצעת \"תיקוני הגה\" קלילים ו-או בולמת גלגל אחד או יותר, כדי לייצב את הרכב בנתיב לפי כיוון הנסיעה המקורי של הנהג.\nמערכת הנעזרת בחיישני אינפרא אדום, בכדי להציג לנהג תמונה ברורה יותר של הנעשה בדרכים חשוכות מאוד. המערכת מזהה בני אדם ובעלי חיים ומציגה אותם באופן ברור - לעיתים על גבי מסך תצוגה עילית, לעיתים על השמשה הקדמית או בלוח המחוונים. בנוסף היא מסייעת לראות באופן ברור יותר את תוואי הדרך."}
{"article_id": "0,7340,L-4857777,00.html", "header_title": "סכנה ושמה אופניים חשמליים: זינוק חד במספר ההרוגים", "full_text": ", פי שלושה ממספר הרוכבים שנהרגו במהלך כל 2015, ופי שישה ממספר ההרוגים בכל 2013 ו-2014. מספר זה עלול לצמוח עוד יותר עד סוף השנה, ובבית החולים שניידר החמיר מצבם של\nבתאונה שאירעה ביום שישי, אחד מהם מוגדר כעת במצב של \"מוות קליני\". נתוני הרשות הלאומית לבטיחות בדרכים שהגיעו לידי ynet, מלמדים על ההחמרה.\nברשות הלאומית לבטיחות בדרכים מכירים היטב את הבעיה, ומציינים בהקשר זה כי בדיקות שנערכו מלמדות על שיעור נמוך יחסית (כ-21%) של רוכבי אופניים חשמליים החובשים קסדה, וכי שיעור חבישת הקסדה בקרב בני נוער המחוייבים בכך על-פי חוק, נמוך עוד יותר ועומד על 19% בלבד. באופן גורף, כך הרשות, שכיחות חבישת קסדת מגן בעת רכיבה על אופניים חשמליים יורדת ככל שעולה גיל הילד הרוכב. בנוסף מציינים שם כי מרבית הילדים הצעירים (עד גיל 10) נצפו ללא קסדה בעת רכיבה באופניים רגילים. עם זאת, ילדים שרכבו בחברת מבוגר (הולך או רוכב) נטו לחבוש קסדה, יותר מילדים שרכבו בחברת ילדים אחרים.\nממצאים אלה הם חלק מסקר מקיף שערכה עד לפני מספר חודשים הרשות בישראל בנושא אופניים חשמלים במרחב העירוני. במסגרת הסקר נצפו כ-7,400 רוכבים, ואחד ממצאיו הוא כי כשליש מהרוכבים על אופניים חשמליים הם בני 14, ועוברים בכך על החוק הקובע כי גיל המינימום יעמוד על 16 שנים. עוד עולה מהסקר כי בתחום העירוני כיום, כ-50% מכלל זוגות האופניים הם חשמליים, וכי הם נפוצים יותר בקרב צעירים וילדים בני 14–17, שם תופס כלי הרכב החשמלי כ-70% מסך הכלים הדו-גלגליים.\nמנתוני ההפגעות שהעבירה הרשות ל-ynet עולה עוד כי כ-11% מרוכבי אופניים החשמליים המאושפזים כעת בבתי חולים, מוגדרים כפצועים קשה או אנוש. גם בנתון זה נרשמת עלייה חדה, שכן ב-2014 עמד חלקם של הפצועים קשה וקשה מאד על 7.5%. לפי נתונים שנחשפו לאחרונה, יש זינוק במספר תאונות הדרכים עם אופניים חשמליים. לפי נתוני המכון הלאומי לחקר הטראומה, ב-2015 הוכפל מספר הנפגעים מאופניים וקורקינטים חשמליים לעומת 2014, וגדל פי 7 ביחס ל-2013.\nבהקשר זה כדאי להזכיר כי בוועדת המשנה לבטיחות בדרכים שהתכנסה אתמול, (ג'), התייחסה מנכ\"לית משרד תחבורה, קרן טרנר-אייל, להקמת ועדת המנכ\"לים הבין-משרדית עליה הוכרז לאחרונה, ואשר אמורה לעסוק במלחמה בתאונות הדרכים. לדברי טרנר-אייל, הוועדה אכן הוקמה אך טרם התכנסה. עוד אמרה כי תוכנית החומש של נתיבי ישראל (מע\"צ לשעבר) כוללת השקעה של 1.15 מיליארד שקלים במוקדי סיכון, 200 מיליון מהם עבור התחום העירוני.\nראש אגף התנועה הפורש, ניצב ירון בארי, אמר כי להרגשתו, בשלושת החודשים האחרונים מאז הסתיים השימוע (בנושא הקטל בכביש, ה.פ) בוועדת הכלכלה, לא קרה כלום למעט יוזמות של המשרד לביטחון הפנים שבוצעו מתקציבו. יש להזכיר כי במשרד לביטחון פנים התעקשו להיות האחראים על אכיפת נושא הרכיבה על אופניים בכלל ואופניים וקורקינטים חשמליים בפרט."}
{"article_id": "0,7340,L-4796867,00.html", "header_title": "דאצ'יה סנדרו סטפווי אוט' - מבחן מקומי ראשון", "full_text": "דאצ'יה הושקה בישראל (מחדש) בתחילת 2015, והצליחה כך נראה להתגבר על מחסום התדמית הבעייתית והבדיחות העוקצניות. אבל למרות נתון מאד מרשים של 2,500 לקוחות חדשים כבר בשנת השיווק הראשונה, המחסום הגדול שמנע ממנה להשתלב כשווה בין שוות, היה חסרונה של תיבת הילוכים אוטומטית. כמעט ציוד חובה בשוק הישראלי. אלא שכעת זה עשוי להשתנות. סנדרו סטפויי שנחת לאחרונה אמנם אינו חדש, אך הוא ראשון מבית היצרנית הרומנית שמציע העברת הילוכים אוטומטית באמצעות תיבה רובוטית פשוטה ובסיסית, דומה לזו בה מצוידות מכוניות המיני בשוק. לקחנו אותו למבחן בכורה מקומי.\n: קיה פיקנטו, יונדאי i10, שברולט ספארק (מחיר), פיז'ו 208, סיאט איביזה (גודל)\n77 אלף שקלים\n- מרווח, נוחות נסיעה, אבזור\n- יחידת הנעה\n- הנדסת אנוש, ציוד בטיחות\n:\nהסטפווי הוא מעין גרסת פנאי לסופר-מיני\nאותה\n\t בחנו לא מזמן, ונבדל במרכב מוגבה ב-4.4 ס\"מ, חיפויי פלסטיק שחור סביב המרכב, ו\"פסי גג\" מסיביים המקנים לו מראה מסוקס יותר. בסך הכל לא מדבר בעיצוב פורץ גבולות, בלשון המעטה. חלקו האחורי נראה מגושם, הקדמי פשוט ובסיסי והצללית חסרת ייחוד.\nבהתאם למיצוב כמותג הצנוע בקונצרן רנו-ניסאן וכמו בשאר דגמי דאצ'יה, תא הנוסעים פשוט למראה ואבזור. הפלסטיק קשיח ולדלתות משקל נוצה. אפרופו,\nהמרווח בפנים נדיב ביחס למכוניות סופר-מיני, תודות לבסיס גלגלים גדול (259 ס\"מ). גם מרווח הראש טוב ושטחי חלונות גדולים תורמים לתחושת גודל. תא המטען מציע נפח גדול (320 ליטר) אך הוא אינו נוח לשימוש עקב מפתח צר וגבוה וחלקי פח חשופים.\nרשימת האבזור מרשימה וכוללת מסך מגע בגודל \"7 עם שליטה מההגה, מערכת ניווט, בלוטות' עם העתקה של ספר הטלפונים בעברית ובקרת שיוט. בדומה למרבית המתחרות בגזרת מחיר זו, יש רק ארבע כריות אוויר וציון של ארבעה כוכבים במבחני ריסוק. היעדר אביזרי בטיחות כלשהם מזכים אותו בציון 0 לפי דירוג משרד התחבורה.\nשש כריות אוויר הן תנאי סף לדירוג בטיחות בישראל, וחסרונן אינו מאפשר לסנדרו סטפווי לקבל ניקוד כלשהו ממשרד התחבורה. זאת, בדיוק כמו הסנדרו ה\"רגיל\" אשר בהתייחס אליו אמרו במשרד התחבורה כי \"הרכב שצוין אינו עומד בדרישות הנוהל לקבלת דרגת אבזור בטיחותי, כלומר אין לו מערכות בטיחות שהוגדרו בנוהל כקובעות את הרמה הבטיחותית אפילו המינימלית (1)\".\nמנוע טורבו בנפח 900 סמ\"ק עם שלושה צילינדרים והספק מרבי של 90 כ\"ס, משודך כאן לתיבת חמישה הילוכים רובוטית חד-מצמדית המכונה בפי דאצ'יה Easy-R. למנוע הקטן השהיית טורבו מוחשית, עם שיא מומנט בסל\"ד גבוה יחסית למנועים מוגדשים (14.3 קג\"מ ב-2,250 סל\"ד), אשר מותיר רצועת כוח צרה יחסית. אלא שתיבת ההילוכים מחפה על כך לרוב, ושומרת את המנוע בתחום היעיל. מנגד, הוא שקט וחלק יחסית בסל\"ד נמוך ובינוני, ורועש רק בסל\"ד גבוה. נתוני הביצועים הרשמיים זהים לגרסה הידנית (11.1 שניות ל-100 קמ\"ש) וכך גם צריכת הדלק שעמדה על 13.3 ק\"מ לליטר בממוצע המבחן.\nהמצמד אלקטרו-מכני (בשונה מתיבות דומות בעלות תפעול אלקטרו-הידראולי), עובדה המאפשרת מינון מדוייק יותר בניתוק וחיבור המצמד, והופך את החלפת ההילוכים לחלקה וטבעית יחסית, כמעט נטולת נדנודים האופייניים לתיבות מסוגה בזמן העברת הילוך. יש גם מערכת לסיוע בזינוק המונעת גלישה לאחור בתחילת נסיעה.\nלסטפווי, המיועד מלכתחילה לשווקים מוטוריים פחות מפותחים ובהתאם לארצות עם תשתית כביש רחוקה ממושלמת, מיתלים שכאילו כוילו במיוחד לכבישים מצולקים דוגמת אלה שלנו. הם מציעים נוחות נסיעה מצוינת ומצליחים לשמור על ריסון טוב בכביש מהיר. חבל שבידוד הרעשים לוקה בחסר, עם רעשי רוח ודרך מוחשיים בנסיעה בכביש מהיר. חבל גם שמשקל ההגה (הידראולי) כבד מדי במהירות נמוכה. ויש גם תשלום מיידי על נוחות נסיעה גבוהה - הסטפווי אינו מרגיש במיטבו בכביש מפותל, גם בנסיעה נינוחה. להגה שטח מת במרכז, הוא נטול תחושה וזוויות הגלגול של המרכב מוחשיות.\nמרווח גחון נדיב יחסית (20.7 ס\"מ), זוויות מרכב נוחות וכיול מיתלים מוצלח, מאפשרים לרכב הקטן יכולת שטח מסוימת בשבילים כבושים ואף בשטח משובש.\nהסטפווי הוא דגם ייחודי שאינו משתלב בקטגוריה מוכרת. הוא רכב פנאי במראהו, סופר-מיני במידות ומיני בתג המחיר – 77 אלף שקלים בלבד. לרעתו מראה חסר ייחוד, תא נוסעים פשוט ובסיסי, התנהגות כביש טעונת שיפור וחסרון במערכות בטיחות מתקדמות. לזכותו ביצועים ואיכות נסיעה עדיפים על מרבית המתחרות בגזרת מחיר זו, שימושיות - תודות לגודלו הפיזי - גם מחוץ לעיר ואפילו בשטח רך, וכמובן מחיר צנוע. וכל אלה נכונים לגרסה הידנית.\nהגרסה הרובוטית מאפשרת לסנדרו סטפווי להיות אלטרנטיבה מעניינת למי שמחפש מכונית מיני לא ידנית, אך מעוניין ב\"קצת יותר\" ממיני רגילה דוגמת קיה פיקנטו ויונדאי i10. ומי שיבחר בו יקבל רכב ראוי ומקורי. עם מערכות בטיחות מתקדמות, ציון ה-8 היה גבוה עוד יותר."}
{"article_id": "0,7340,L-4798346,00.html", "header_title": "מכוניות משפחתיות בקרב על התואר - מי הטובה ביותר?", "full_text": "אין זה סוד גדול בשוק הרכב הישראלי - לקוחות פרטיים מוותרים יותר ויותר על מכונית משפחתית \"קלאסית\", ובוחרים בדגמי פנאי קומפקטיים. אלא שלמרות הצלחה אדירה - במונחים מקומיים - של דגמים כמו קיה ספורטאז' ויונדאי טוסון למשל, קטגוריית המשפחתיות עדיין גדולה יותר, ומנכסת לעצמה כשליש מעוגת שוק הרכב החדש בישראל - כ-80 אלף מכוניות לפי נתוני 2015, וכנראה יותר מכך השנה.\nבהתאם, המותגים המובילים את טבלת המסירות בעשורים האחרונים, היו גם אלה ששיווקו להיט מכירות בקטגוריה זו. לפי סדר כרונולוגי, אלה סובארו, מיצובישי, מאזדה ויונדאי הקוריאנית, אשר החלה לאחרונה בשיווק משפחתית סופר-חשובה עבורה - אלנטרה.\n: DSG כפולת-מצמד, 7\n: 10.3 שניות\n11.5 ק\"מ לליטר (20.8 ק\"מ לליטר)\n: שבע כריות אוויר, חמישה כוכבים במבחן ריסוק, מובילאיי\n: 132 אלף שקלים\nהחלונות גדולים ותורמים לתחושת המרחב, ויש פתחי אוורור-מיזוג אחוריים לבקרת האקלים. תא המטען ענק (568 ליטר), כולל שקע V12 ובעל פתח הטענה עצום בגרסת חמש הדלתות. אבזור גרסת ה\"אמבישן\" בה נהגנו כולל מסך מגע בגודל \"5, בקרת אקלים מפוצלת, בקרת שיוט, חישוקי \"16 קלים, שבע כריות אוויר ומערכת התרעה של מובילאיי.\nמנוע מוגדש בנפח 1.2 ליטר מפיק רק 110 כ\"ס ומשודך לתיבה אוטומטית כפולת-מצמד עם 7 הילוכים. אלא שתודות לרצועת כוח רחבה (17.8 קג\"מ ב-1,400 סל\"ד) יחסית ותיבת הילוכים מהירת-תגובה, הביצועים טובים למדי והיא מרגישה חזקה ונמרצת מהאחרות. במבחן תאוצה על הכביש הוכיחה האוקטביה כי היא אכן מהירה מהאחרות - החזקות ממנה על הנייר - בבירור.\nהמיתלים נוקשים יחסית ומספקים בעיר נוחות נסיעה בינונית בלבד, אך הסקודה שומרת על ריסון טוב במהירות גבוהה. המנוע שקט בשיוט אך רעשי רוח חודרים לתא. התנהגות הכביש בטוחה וצפויה, זוויות הגלגול קטנות יחסית אם כי האחיזה מעט נמוכה מהאחרות, פועל יוצא של צמיגים בעלי התנגדות גלגול נמוכה (לטובת חיסכון בדלק). ההגה מרגיש קל ומדי ו\"סינטטי\", ורדיוס הסיבוב גדול מהאחרות (5.5 לעומת 5.3 מטר). צריכת הדלק הייתה הטובה ביותר במבחן - 14.2 ק\"מ לליטר בשיוט ו-11.5 ק\"מ לליטר בממוצע.\n: 1,496 סמ\"ק, 120 כ\"ס\n: אוטומטית, 6\n: 11.6 שניות\n10.8 ק\"מ לליטר (18.2 ק\"מ לליטר)\n: שש כריות אוויר, חמישה כוכבים במבחן ריסוק ובלימה אוטונומית\n: 131 אלף שקל\nהמושבים מציעים תמיכה מצוינת ואפשרויות הסטה נדיבות, ויחד עם טווח רחב לכיוון ההגה מעלה-מטה ולפנים-אחור, מאפשרים תנוחת נהיגה מצוינת הטובה במבחן. תודות לעיצוב המתקדם וארגון נכון של מתגים ומנופים, אפילו השימוש בצבעים כהים יחסית אינו מייצר אווירה קודרת. חבל שתאי האחסון מעטים במספר ולא נוחים במיוחד, וגם פתחי החלונות קטנים יחסית.\nאבל הביקורת הגדולה נוגעת למה שנראה כמו ויתור על נוחות הנוסעים מאחור. הספסל האחורי - למרות בסיס גלגלים גדול (270 ס\"מ) - אינו נוח, בעיקר אם מלפנים יושבים שני נוסעים בוגרים. בנוסף, ה-3 היא היחידה ללא פתחי מיזוג מאחור - מינוס משפחתי ברור בקיץ המקומי. תא המטען הקטן מכולם (414 ליטר), ומציע פתח הטענה צר וגלגל חלופי קטן מידות.\nגרסת \"אקטיב\" הבסיסית (ב-127 אלף שקל) כוללת מסך בגודל \"7 עם מצלמת רוורס, בקרת אקלים מפוצלת, מנופים להעברת הילוכים מההגה, בקרת שיוט, מראות מתקפלות חשמלית, שש כריות אוויר ומערכת בלימה אוטונומית במצבי חירום (פועלת עד 30 קמ\"ש). גרסת \"קומפורט\" (יקרה ב-4,000 שקלים) מוסיפה חיישני תאורה וגשם, וחישוקי \"18 קלים.\nמנוע בנפח 1.5 ליטר מפיק 120 כ\"ס ומשודך לתיבת שישה הילוכים אוטומטית. נתון מומנט נמוך יחסית (15.3 קג\"מ ב-4,000 סל\"ד) בשילוב משקל עצמי גבוה בכ-120 ק\"ג מהאחרות, הופך את ה-3 לאיטית מכולן במבחני תאוצה - אם כי רק במעט מהאלנטרה. נחיתות יחידת הכוח מורגשת בעיקר בכביש הררי או ביציאה לעקיפה. ומכיוון שהיא דורשת סל\"ד גבוה, היא גם הרועשת מהשלוש.\nלמרות שהיא היחידה עם מתלה אחורי רב-חיבורי, נוחות הנסיעה ב-3 אינה טובה במיוחד, בין היתר עקב צמיגים בחתך נמוך מדי. במהירות גבוהה ועל כביש סלול היטב הנוחות משתפרת, וה-3 שומרת על ריסון טוב. אלא ששוב, הבידוד פחות מרשים ורעשי צמיגים ורוח מוחשיים במיוחד.\nל-3 אחיזת כביש טובה עם נטיה בסיסית לתת-היגוי תחת האצה. אך כאשר הגלגלים הקדמיים לא נאלצים להעביר הרבה כוח תוך כדי פניה, היא מסוגלת לשנות כיוון במהירות ונחישות - שלא כמו מתחרותיה הגמלוניות. גם ההגה חד ומדויק (ואפילו תקשורתי יחסית), והיא ללא ספק המהנה מכולן לנהיגה ובפער ניכר. צריכת הדלק הייתה 13.8 ק\"מ לליטר בשיוט ו-10.8 ק\"מ לליטר בממוצע המבחן.\n: 1,591 סמ\"ק, 127 כ\"ס\n: אוטומטית, 6\n11.6 שניות\n10 ק\"מ לליטר (15.6 ק\"מ לליטר)\n: שבע כריות אוויר, לא ביצעה מבחן ריסוק, מערכת מובילאיי\n: 133.5 אלף שקלים\nלמרות בסיס גלגלים גדול (270 ס\"מ) וזהה ל-3, יחד עם רצפה שטוחה לגמרי, המרווח לנוסעים מאחור טוב אמנם מזה של המאזדה, אך נופל - בעיקר בממד הגובה - מהאוקטביה. המושב האמצעי נוקשה למדי, ותא המטען (458 ליטר) בעל מפתח צר ולא נוח במיוחד, מכיל גלגל חלופי קטן.\nגרסת \"אינספייר\" הבסיסית (ב-131.7 אלף שקל) כוללת מסך מגע בגודל \"8 עם מצלמת רוורס, בקרת שיוט, חיישני תאורה, מראות מתקפלות חשמלית וחישוקי \"15 קלים, שבע כריות אוויר ומערכת מובילאיי. גרסת \"סופרים\" (ב-133.5 אלף שקל) מוסיפה בקרת אקלים מפוצלת, חלון שמש, חיישני גשם וחישוקים \"17 קלים.\nמנוע ה-1.6 ליטר הוא החזק בחבורה (127 כ\"ס, כ-15% יותר מהאוקטביה) ומשודך לתיבת שישה הילוכים אוטומטית. אלא שרצועת כוח צרה יחסית (15.8 קג\"מ ב-4,850 סל\"ד) מאפשרת ביצועים סבירים בלבד, והיא איטית מהאוקטביה בכל מצב. חולשת המנוע הוותיק שבחרטום מורגשת בעיקר תחת לחץ. היא מקדימה רק במעט את ה-3 החלשה ממנה והכבדה משמעותית, ונכנעת בבירור לאוקטביה ששוקלת כמוה, אך חלשה ממנה ב-17 כ\"ס. בורר עם שלושה מצבי נהיגה (חסכוני, רגיל וספורט) אמור לשנות את תגובת המצערת, תיבת ההילוכים ותגבור ההגה, אך ההבדלים - אם יש כאלה - זניחים למדי.\nנוחות הנסיעה באלנטרה טובה ועדיפה על השתיים האחרות בתנועה עירונית, אך היא חסרת ריסון ראוי במהירות גבוהה. בידוד רעשי מנוע, דרך ורוח, הוא הטוב במבחן. לאלנטרה התנהגות צפויה ובטוחה, אחיזת כביש גבוהה (גם תודות לצמיגים איכותיים ברכב המבחן) ולהגה משקל טבעי. צריכת הדלק - בהיעדר מערכת עצור-סע שיש בשתיים האחרות - הייתה הגבוהה במבחן: רק  12.2 ק\"מ לליטר בשיוט, ו-10 ק\"מ בממוצע המבחן.\nאת המקום השלישי והשני במבחן ההשוואתי חולקות\nו\n. כל אחת מהן מביאה עמה יתרונות ברורים למבחן, וגם חסרונות שמונעים ניצחון.. המאזדה היא ללא ספק הבחירה לחובב ההגה. היא מתנהגת היטב, מאובזרת גם במערכת בטיחות חשובה, מהנה לנהיגה ובעלת תג המחיר הנמוך ביותר. אבל מדובר כאן במבחן השוואתי של משפחתיות, וככזו היא נכשלת בגדול עם אזור נוסעים אחורי צפוף מדי ולא ממוזג, תא מטען קטן ומנוע חלש שיתקשה בתנאים מסוימים להסיע ארבעה מבוגרים.\nהאלנטרה החדשה עדיפה למי שמחפש נוחות נסיעה גבוהה במרבית התנאים. היא גם מרווחת יחסית ובידוד הרעשים מצוין. אלא שתא הנוסעים נראה ומרגיש פשוט מדי, יחידת הכוח מציעה ביצועים סבירים בלבד, צריכת הדלק גבוהה, אין (בניגוד לחו\"ל) כל מערכת בטיחות אקטיבית ותג המחיר פשוט גבוה.\nוזה מותיר אותנו עם מנצחת ברורה. ל\nהמנוע הצנוע מכולן, אך הביצועים הטובים ביותר וצריכת הדלק הנמוכה ביותר. היא מרגישה המרווחת מכולן, מציעה תא מטען עצום בגודלו. בנוסף, היא אינה מפגרת מהותית אחר שתי האחרות גם בנקודות החזקות שלהן כמו למשל איכות נסיעה. היא אמנם - כמו האלנטרה - יקרה מהרף הנהוג בקטגוריה, אך בניגוד ליונדאי היא מצדיקה את הפער.\nלכן היא המנצחת הגדולה של המבחן, והיא עושה זאת בקלות מפתיעה."}
{"article_id": "0,7340,L-4801636,00.html", "header_title": "רנו קדג'אר במבחן ראשון - בלי דעות קדומות", "full_text": "150 אלף שקל (145 אלף שקל)\nעיצוב, ביצועים, צריכת דלק\nתא נוסעים, איכות נסיעה\nתפעול, אבזור בגרסת הבסיס\nהעיצוב החיצוני נאה ומרשים בזכות סבכה קדמית גדולה עם לוגו רנו ענק (ותודה לחטיבת המשאיות), יחידות תאורה משולבות לד, בתי גלגל מודגשים ומגני פלסטיק מסיביים ושחורים סביב המרכב. עיצוב הפנים לעומת זאת שגרתי יותר, ובמפתיע נטול שאר רוח. יש יריעות פלסטיק שחור באיכות סבירה, לוח מחוונים דיגיטאלי (מצועצע-משהו) ונראה שהיה מקום למסך מגע גדול יותר בקונסולה המרכזית. מערכת ההפעלה בעברית מציעה מידע רב ומוסיפה אלמנט חביב כמו חיישן סילוק ריחות, אבל היא מסורבלת לתפעול ומחייבת ניווט מגושם בין התפריטים השונים גם לטובת פעולות פשוטות - בחירת תחנת רדיו למשל.\nגרסת \"לייף\" הבסיסית (ב-145 אלף שקל) כוללת בקרת שיוט וחישוקים קלים בקוטר \"17, אך נעדרת מסך מגע ומערכות בטיחות מקוריות, ומסתפקת בשש כריות אוויר ומערכת מובילאיי המזהירה מפני תאונה. גרסת \"זן\" (ב-150 אלף שקל) מוסיפה מערכת מולטימדיה מקורית עם מסך מגע בגודל \"7, תפריט מלא בעברית ומצלמת רוורס, חיישני חניה מלפנים ומאחור בקרת אקלים מפוצלת, מפתח חכם (הדגם הראשון מאז המגאן II שמוותר על מפתח הכרטיס), מראות מתקפלות חשמלית ומערכות בטיחות מקוריות כמו התראה על סטייה מנתיב, זיהוי רכב בשטח-מת, זיהוי תמרורים ותאורה אדפטיבית (מעבר אוטומטי מאור נמוך לגבוה).\nהקדג'אר מוצע עם מנוע טורבו בנזין בנפח 1.2 ליטר או עם טורבו דיזל בנפח 1.5 ליטר (המוכר מהפלואנס) בגרסה הנבחנת. לוגם הסולר מפיק 110 כ\"ס ומשודך לתיבת שישה הילוכים כפולת-מצמד ומספק ביצועים טובים מאוד, בעיקר בתאוצות ביניים תודות לזמינות כוח מצויינת (25.5 קג\"מ ב-1,750 סל\"ד) ותיבת הילוכים מהירת-תגובה. מנגד, המנוע רועש ומטרטר בכל תאוצה ועשוי להוות מכשול בקטגוריה עם רוב למנועי בנזין. מערכת עצר-סע המדוממת את המנוע בעצירה, איטית למדי בהתנעתו מחדש בתחילת נסיעה.\nכיול המיתלים נוקשה יחסית, וגם אם ספיגת השיבושים בתנועה עירונית טובה יחסית, רמת הנוחות אינה גבוהה. מנגד הוא שומר על ריסון טוב בכביש מהיר, שם גם רעש המנוע פחות מוחשי ובידוד בידוד רעשי הדרך והרוח טוב למדי. התנהגות הכביש טובה תודות לכיול הנוקשה, עם זוויות הגלגול קטנות יחסית, אחיזת כביש גבוהה ונכונות לשינויי כיוון - הכל ביחס לקטגוריה כמובן. להגה משקל טבעי אך הוא נעדר משוב. צריכת הדלק הייתה מרשימה לטובה; 18.2 ק\"מ לליטר בממוצע המבחן.\nהקדג'אר מציע את התפריט ההולם בקטגוריה; עיצוב נאה ומרשים, תנוחת ישיבה גבוהה מעט ותא נוסעים שימושי. ובזמן שלגרסת הבנזין יהיה קשה להתמודד מול להיטי המכירות הקוריאנים קיה ספורטאז' ויונדאי טוסון, הדיזל מציע חבילה מעניינת במיוחד בזכות ביצועים טובים, איכויות נסיעה גבוהות ובעיקר צריכת דלק נמוכה במיוחד - חסכונית כמעט פי 2 מדגמי הבנזין של המתחרים.\nבשונה מהפלואנס והמגאן דיזל, שניצבו כאלטרנטיבות למשפחתית עם מנועי בנזין במחיר כמעט-זהה, הקדג'אר מעט יקר מגרסאות בנזין מקבילות. מאידך, הוא רכב הפנאי עם מנוע דיזל הזול בקטגוריה, 25 אלף שקלים פחות מניסאן קשקאי למשל. אלו הופכים אותו אטרקטיבי במיוחד (אבל לא רק) עבור נהגים שצוברים קילומטרז' רב החושקים ברכב פנאי, אך נמנעו ממנו עד עתה עקב החשש (המוצדק) מתדירות תדלוק ועלות גבוהה."}
{"article_id": "0,7340,L-4858179,00.html", "header_title": "זוכרים את דיזלגייט? גם 1,400 בעלי מניות לא שוכחים", "full_text": ". קונצרן הרכב פולקסווגן יכול היה למנוע את הצלילה בערך המניה בחודש ספטמבר 2015, אילו היה מתנהל באופן חוקי. אך לא עשה כך, ולכן הוא אחראי להפסדים כבדים למשקיעים. כך לפחות טוענים בבית המשפט כ-1,400 משקיעים גדולים וקטנים, שהחזיקו במניות הקונצרן הגרמני לפני חשיפת פרשת דיזלגייט. בין התובעים: קבוצת משקיעים פרטיים מבלגיה שהתאגדה לפני ימים אחדים, הממשל האמריקאי, קרנות פנסיה הולנדיות ואחרות. סך התביעה לפיצוי עומד על 8.2 מיליארד יורו, כ-35 מיליארד שקלים.\nלזכות התובעים יש לציין כי אין ספק באשר למעורבותה הישירה ואחריותה של פולקסווגן בפרשה. היצרנית הודתה כי התקינה תוכנת הטעיית בדיקות זיהום\nמאידך, כלל לא ברור כיצד יצליחו התובעים להוכיח כמה הפסידו בדיוק, מה עשוי היה להיות ערכה של מניית הקונצרן אילו לא הייתה מתגלה הפרשה ועוד. בכל מקרה, ההליך המשפטי בענין צפוי להמשך זמן רב, אלא אם יחליטו בפולקסווגן לפצות באופן כלשהו את המשקיעים בהליך פשרה.\nואפרופו פולקסווגן, כעת עולה שמה של אודי כאחראית  ישירה לפרשה שמטלטלת את עולם הרכב בשנה האחרונה. העיתון זודוייטשה צייטונג המקושר, שעל שמו כבר מספר חשיפות בפרשה, טוען כי סטפן קנירש, המהנדס הראשי של מותג אודי שנמצא בתפקידו רק מספר חודשים, הושעה באופן מיידי מתפקידו עקב חשד למעורבות אישית בשערוריה. יש להזכיר כי קודמו של קנירש נאלץ לעזוב את תפקידו מאותה סיבה.\nלפי תחקיר שפרסם העיתון, מסמכים שונים ובעיקר תכתובות דואר אלקטרוני שנאספו ממשרדים וממחשבים אישיים שונים, מעידים כי הנהלת אודי היא זו שדחפה להתקנת התוכנה, שכן לדברי מהנדסיה הבכירים, פולקסווגן חייבת לעשות בה שימוש כדי לעמוד בתקנות זיהום האוויר האמריקאיות, מבלי להשקיע הון עתק בפיתוח מנועים. עד עתה הוסטו מתפקידם מספר בכירים בקונצרן, כולל היו\"ר מרטין וינטרקורן."}
{"article_id": "0,7340,L-4803218,00.html", "header_title": "אופל אסטרה במבחן ראשון - משחקת גולף", "full_text": "אופל מנסה בשנים האחרונות להתחקות אחר פולקסווגן, ולמצב את עצמה כאיכותית ומובילה טכנולוגית בין יצרניות הרכב הפופולאריות. האסטרה החדשה, דור שישי למחליפת הקאדט המיתולוגית והמכונית הנמכרת ביותר של היצרנית, מחזיקה מאז תערוכת ז'נבה בתואר\n.\n\t בין היתר תודות לכך, מכוונת לראשות קטגוריית המשפחתיות האצ'בק בניסיון להדיח בפעם הראשונה את פולקסוואגן גולף מהבכורה.\nבדקנו האם הפעם יש לה את היכולת לעשות זאת?\nפולקסווגן גולף, פיג'ו 308, טויוטה אוריס, יונדאי i30\n135 אלף שקל (132 אלף שקל)\nהתנהגות כביש, ביצועים, אבזור בגרסה הבכירה\nמרווח פנים, בידוד רעשים\nנוחות נסיעה, צריכת דלק\nהעיצוב החיצוני שמרני במיטב המסורת הגרמנית, ושומר על קשר הדוק לדגם היוצא. עיקר השינוי הוא ביחידות תאורה גדולות וסבכה מודגשת מלפנים, פנסים צרים יותר מאחור וצביעה שחורה לקורה C. השדרוג בפנים נוכח יותר, ועיקרו הפחתת המתגים בקונסולה המרכזית, תודות למערכת מולטימדיה מקורית IntelliLink נוחה לתפעול עם מסך מגע. מתגי השליטה מההגה עדיין קטנים מדי וקשים לשימוש, מתג בקרת היציבות סמוך מדי למתג חיישני חניה, ומתג בלם היד החשמלי קטן מדי.\nאיכות החומרים שופרה משמעותית, אך תאי האחסון מועטים. המושבים נוקשים אך תומכים היטב בגוף. למרות שהיא קטנה באופן יוצא דופן בכל מימד מהדגם היוצא (כולל בסיס הגלגלים 266.2 ס\"מ, 2.3 ס\"מ פחות), המרווח מאחור שופר בעיקר לרגליים תודות להגבהת המושב. תא המטען הצטמצם (ב-35 ליטר ל-335 ליטר) ולכן הוא מציע נפח קטן מהמתחרות, לרבות גלגל חלופי זמני.\nגרסת הבסיס (\"אנג'וי\", 132 אלף שקלים) כוללת מסך מגע בגודל \"7 עם צימוד דרך Appel CarPlay וממשק משתמש בעברית, בקרת אקלים מפוצלת, בקרת שיוט, חיישני גשם ותאורה ושש כריות אוויר עם מערכת מובילאיי. גרסת \"אנג'וי-פלוס\" (135 אלף שקל) מוסיפה מסך מגע בגודל \"8, מצלמת רוורס וחיישני חניה מלפנים ומאחור. אך בעיקר מערכות בטיחות מתקדמות וחשובות כמו שמירה אוטונומית על נתיב, בלימה אוטונומית המונעת או מצמצמת נזקים בתאונות עד מהירות של 30 קמ\"ש, וגם זיהוי תמרורים.\nלמנוע נפח זהה לדגם היוצא (1.4 ליטר), אך בפועל הוא חדש לחלוטין. הוא מייצר 150 כ\"ס (10 כ\"ס יותר) ומציע זמינות כוח טובה (25 קג\"מ ב-2,000 סל\"ד). הוא משודך לתיבת שישה הילוכים אוטומטית חדשה (יחסי העברה שונים) והיא מהירת תגובה וחלקה מקודמתה. יחידת הכוח החדשה, בשילוב דיאטה של 85 ק\"ג, מספקת ביצועים טובים למדי הן בתאוצה מהמקום (8.9 שניות ל-100 קמ\"ש, פחות 1.1 שניות) והן בתאוצות הביניים. עדיין חסר מצב \"ספורט\" שיחדד את תגובות המצערת ותיבת ההילוכים בנהיגה נמרצת. בנוסף, במצב ידני, תצוגת ההילוך הנבחר בלוח המחוונים קטנה מדי.\nהאסטרה החדשה טובה משמעותית כמעט בכל סעיף מהיוצאת; תא הנוסעים שלה איכותי, מאובזר ומרווח יותר, ובנוסף הביצועים והתנהגות הכביש טובים יותר. מנגד, נוחות הנסיעה בהחלט לוקה בחסר וגרסת הבסיס נטולת אביזרי בטיחות מתקדמים המהווים כיום יתרון ברור בקטגוריה. אין ספק שלאסטרה החדשה יש את הכלים כדי להפוך לחלק מחבורת החוד של המשפחתיות הקומפקטיות בישראל, אם הקהל הרחב רק יסכים להתייחס אליה כשווה בין שוות, מה שלא עשה עד היום.\nקדמית / אוטומטית, 6 יחסים\n4 מתוך 15"}
{"article_id": "0,7340,L-4796012,00.html", "header_title": "מבחן השוואתי - האוטומטיות הזולות בישראל", "full_text": "מכוניות מיני קטנות הן הלהיט החם של שוק הרכב המקומי. הן אמנם (עדיין) לא הכי נמכרות כאן, אבל ספק אם יש קטגוריה - כולל רכבי הפנאי - שחוותה צמיחה כה חדה בעשור הנוכחי. זה לא מפתיע. עם תחבורה ציבורית מתסכלת, מכוניות משפחתיות - פעם החלום המקומי - שעולות כ-130 אלף שקלים ודו-גלגלי שמחייב ביטוח חובה מפלצתי, הקטנות-זולות מהוות פתרון עירוני מצוין. הן חסכוניות מאד בדלק, קלות מאד לתמרון, שומרות מאד על ערכן וכמובן - זולות מכולן לרכישה.\nלפני כשבע שנים הגיעה אלינו סוזוקי אלטו והציעה חבילה סופר-מפתה. בשוק שסובל באופן כרוני ממחירי רכישה גבוהים, ניתן היה - גם תודות להטבת\nשהגיעה\n\t לאחרונה לישראל היא יורשת האלטו. אמנם, היא כבר לא הזולה בישראל, אבל מתיימרת להציב רף חדש בקטגוריה בכל הקשור לשיפור השימושיות, בעיקר עם מרחב מחיה יוצא דופן בקטגוריה. לקחנו את הגרסה עם תיבת ההילוכים האוטומטית-רובוטית שללא ספק תהיה המועדפת, וזו הזכאית לתואר האוטומטית-רובוטית הזולה בישראל. מולה העמדנו מתחרות בולטות נוספות בקטגוריה, מתחת לרף 70 אלף השקלים.\n: 3 צילנדרים, 999 סמ\"ק, 60 כ\"ס\n: רובוטית, 5\n: 932 ק\"ג\n: 15.3 שניות\n: 69.5 אלף שקל\nהקטנה היא גם הוותיקה בחבורה, ובהתאם נראית מיושנת וחסרת השראה למרות צביעת פסי קישוט על מכונית המבחן. תא הנוסעים מציע פלסטיקה איכותית יחסית לקטגוריה, בין היתר תודות לשימוש במתגים ומנופים המוכרים של פולקסווגן ושילוב צבעים מוצלח. אך תחושת החיסכון ניכרת בכל. החל בחלקי מתכת חשופים, דרך לוח מחוונים פשוט (מדי) עם מד סל\"ד מיניאטורי וללא מחשב דרך, רק צמד פתחי מיזוג מתכווננים המקשים על הזרמת אוויר צונן, מושבים (נוחים ותומכים) נטולי משענת ראש, חסרון ידיות אחיזה וכלה בכיוון מראות ידני.\nהמרווח לנוסעים נדיב יחסית תודות לבסיס גלגלים מכובד בקטגוריה (242 ס\"מ), וגם מרווח הראש טוב. אלא שהספסל האחורי מציע מקום רק לצמד נוסעים, והחלונות האחוריים נפתחים לכדי חריץ צר. תא המטען גדול (251 ליטר) אך הוא בעל סף גבוה ומפתח צר, הפוגעים בשימושיות. מעבר לכך, רשימת האבזור דלה וכוללת רק ארבע כריות אוויר. לזכותה של הסיטיגו מערכת בלימה אוטונומית המאטה או בולמת את הרכב במהירויות עירוניות (עד 30 קמ\"ש) במקרה הצורך.\nמנוע שלושה צילינדרים בנפח 1.0 ליטר מפיק 60 כ\"ס, ומשודך לתיבת חמישה הילוכים רובוטית חד-מצמדית. נתוני התפוקה \"על הנייר\" נמוכים ובמבחני התאוצה, רק יונדאי i10 הייתה איטית ממנה. אחותה התאומה מבית סיאט (מי) משווקת עם מנוע דומה והספק גבוה יותר (75 כ\"ס), כמעט באותו מחיר. המנוע חלק ושקט יחסית למנועים מסוגו, אך מנגנון העברת ההילוכים דורש הפעלת מצערת מאד רגישה ומדויקת כדי למנוע נדנוד מטריד בכל העברת הילוך.\n.\nהסעיף בו הסיטיגו התבלטה נוגע לאיכות הנסיעה. רמת הנוחות טובה מאוד לקטגוריה והיא מצליחה לבודד היטב - וטוב מהאחרות - שיבושי כביש, תוך פעולת מיתלים מרוסנת ובידוד רעשים טוב. היכולת הדינמית היא הטובה מכולן, עם היגוי חד ומדויק, אחיזת כביש ויציבות כיוונית מרשימות. היא גם חסכונית מכולן עם 17.2 ק\"מ לליטר מאד מרשימים בתנאי המבחן.\n: 3 צילינדרים, 998 סמ\"ק, 66 כ\"ס\n: אוטומטית, 4\n: 952 ק\"ג\n16.8 שניות\n: 70 אלף שקל\nמציגה\n\t חזית אגרסיבית, עם יחידות תאורה קדמיות משוכות לאחור וכונס אוויר כוחני. תא הנוסעים הוא הבוגר והאיכותי בין המתחרות, תודות לפלסטיקה ראויה ושילוב גוונים כהה-בהיר מושך עין. המושבים רחבים יחסית ותומכים היטב, חגורות הבטיחות מתכווננות לגובה ויש אבזור ראוי כולל שליטה מההגה על מערכת השמע, שש כריות אוויר ואפילו צמד שקעי 12V. מפתיע לגלות שאין מצב \"נגד סינוור\" במראה המרכזית.\nגלגל ההגה - מפלסטיק נוקשה ומחוספס - מוצב בזווית אופקית מדי. בשילוב עם מושב נהג מוטה מעט לאחור מתקבלת תנוחת נהיגה לא נוחה. המרווח לנוסעים מאחור טוב יחסית (בסיס גלגלים של 238.5 ס\"מ) עם אפשרות תיאורטית לשלושה נוסעים. תא המטען מציע נפח נדיב (252 ליטר) ופתח הטענה רחב.\nמנוע 3 צילינדרים בנפח ליטר מייצר 66 כ\"ס והוא היחיד המשודך לתיבת ארבעה (בלבד) הילוכים אוטומטית \"רגילה\". העברות ההילוכים אכן חלקות מאלה של המתחרות בעלות תיבות חד-מצמד רובוטיות, אך הפגיעה בביצועים מוחשית בכל מצב, בעיקר כאשר הרכב נדרש לעקוף ובוודאי בנסיעה בכביש הררי. השילוב בין כוח מנוע צנוע, מיעוט יחסי העברה (ולכן \"חורים\" ביניהם) וכיול לטובת תצרוכת דלק נמוכה עד כמה שניתן, פשוט מסרס את המכונית. ה-i10 נשרכת אחרי מתחרותיה בכל מבחן שערכנו, ובתנאי אמת צורכת הרבה יותר דלק מהן (12.2 ק\"מ לליטר) שכן היא דורשת שימוש תכוף ו\"כבד\" במצערת כדי לשמור גם על קצב נסיעה רגוע.\nנוחות הנסיעה סבירה, אם כי אספלט משובש גורם למרכב לקפץ באופן מוגזם. בידוד הרעשים לעומת זאת טוב למדי. התנהגות הכביש בטוחה, אחיזת הכביש ראויה (בין היתר תודות לצמיגים רחבים מהאחרות), יכולת הבלימה טובה (יחידה כאן עם דיסקים מאחור) אך זוויות הגלגול ניכרות מדי.\n: 3 צילינדרים 998 סמ\"ק, 69 כ\"ס\n: רובוטית, 5\n: 860 ק\"ג\n15.5 שניות\n: 70 אלף שקל\n,\n\t הזרוע היפנית בפרויקט המשותף לסיטרואן (C1) ופיז'ו (108), מציגה עיצוב נאה ומקורי. לטעמנו היא הנאה בקבוצה, בין היתר תודות למרכב דו-גווני, חרטום ייחודי ויחידות תאורה משולשות-חדות עם תאורת לד מודרנית בפגוש הקדמי. גם תא הנוסעים מעניין יותר מזה המקובל בקטגוריה. תודות לשילוב חומרים וצבעים, מד מהירות עגול מאחורי ההגה (היחיד שמצופה עור) בהשראת מיני, ובקונסולה מרכזית עם מסך מגע מקורי.\nלעומת זאת, להגה טווח כיוון מוגבל לגובה המקשה על תנוחת נהיגה ראויה, ונהגים גבוהים יסבלו מקרבה מוגזמת של הפלסטיק לברכיים. יש רק צמד פתחי מיזוג מתכווננים, אין משענות ראש מתכווננות במושבים הקדמיים, המושב מאחור מציע רק צמד מקומות ישיבה והוא הצפוף מכולם עקב בסיס גלגלים קצר (234 ס\"מ). שטחי החלונות האחוריים קטנים (נפתחים חלקית כלפי חוץ), מעצימים את התחושה הקלסטרופובית ואין ידיות אחיזה לנוסעים.\nתא המטען הוא הקטן ביותר כאן (196 ליטר) ובעל מפתח צר וגבוה. רשימת האבזור מרשימה בזכות מסך מגע בגודל \"7 עם מצלמת נסיעה לאחור, בלוטות' ושליטה על מערכת השמע מההגה, חישוקים קלים בקוטר \"15, שש כריות אוויר, מנופי תפעול תיבת הילוכים מאחורי ההגה ומערכת בטיחות מובילאיי ללא תוספת תשלום.\nמנוע שלושה צילינדרים בנפח ליטר מפיק 69 כ\"ס, משודך לתיבת חמישה הילוכים רובוטית חד-מצמדית שפעולתה נאותה, ומציע ביצועים נאים. האייגו זריזה בתנועה עירונית, והייתה שנייה במבחני התאוצה רק לסוזוקי סלריו. אלא שהמנוע רועש ולעיתים קרובות רועד מהרצוי. בידוד תא הנוסעים אינו טוב, עם רעשי רוח ודרך מוחשיים.\nהאייגו הייתה הקופצנית מכולן על אספלט עירוני וגם בכביש מהיר התקשתה לשמור על ריסון ראוי. בכביש מפותל היא משנה כיוון בהחלטיות, אם כי בסיס הגלגלים הקצרצר הופך אותה לתזזיתית ובעלת אחיזה נמוכה מהאחרות. צריכת הדלק הייתה סבירה: 13.7 ק\"מ לליטר בממוצע המבחן.\n: 3 צילינדרים, 998 סמ\"ק, 68 כ\"ס\n: רובוטית, 5\n: 840 ק\"ג\n: 14.5 שניות\n: 66 אלף שקל\nלמרות שהיא הצעירה בחבורה,\nנראית הכי מיושנת, עם מראה נטול חן ושאר רוח. תא הנוסעים ממשיך במגמה. הוא מרגיש זול ופשוט מכולם, עם פלסטיקה מחוספסת ונוקשה המזכירה - גם בצבעה האפור - את תוצרת אסיה של שנות ה-90. המושבים שטוחים ומציעים תמיכה ונוחות בינוניים בלבד, ההגה דק ועשוי פלסטיק מחוספס ונוקשה. תאי האחסון בדלתות צרים ולא שימושיים.\nתודות לבסיס גלגלים הגדול בחבורה (242.5 ס\"מ), הסלריו מציעה את מרווח הרגליים הטוב ביותר, מרווח ראש נדיב ושטחי חלונות גדולים. כל אלה יוצרים תחושה אוורירית שונה מהמחנק היחסי שאופייני לסוג מכוניות אלה. בשונה מהאלטו, הספסל האחורי מציע מקום תיאורטי לשלושה נוסעים והחלונות מאחור נפתחים בצורה מלאה. תא המטען הוא הגדול ביותר (254 ליטר), מפתחו רחב ונמוך ולכן הא גם השימושי בחבורה.\nרשימת האבזור כוללת בלוטות', חישוקי \"14 קלים, שש כריות אוויר ומערכת מובילאיי. מערכת מולטימדיה עם מסך מגע בגודל \"7 בהתקנה מקומית, וויז ומצלמת נסיעה לאחור, מוצעת כעת ללא תשלום נוסף.\nהמנוע עבר בירושה מהאלטו - שלושה צילינדרים בנפח ליטר עם 68 כ\"ס, אלא שכעת הוא משודך לתיבת חמישה הילוכים רובוטית חד-מצמדית, עם מצב \"זחילה\" המבטיח פעולה חלקה בתנועה איטית, עקב אכילס של תיבות מסוג זה. למרות ההבטחה, התיבה גסה בכל מצב, משתהה בהעברת הילוכים ומפיקה רעשי תמסורת מיותרים. מנגד, הביצועים היו הטובים בקבוצה והיא התמקמה ראשונה במבחני התאוצה, בין היתר בשל משקל עצמי הנמוך בחבורה.\nנוחות הנסיעה סבירה. המיתלים הנוקשים אינם סופגים היטב מהמורות במהירות נמוכה, אבל הסלריו שומרת על ריסון טוב יחסי במהירות גבוהה יותר. גם בידוד הרעשים לוקה בחסר, עם רעשי רוח ומנוע נוכחים. התנהגות הכביש סבירה בלבד, עם זוויות גלגול מוחשיות מדי. מערכת ההגה רחוקה מלשכנע עם שטח מת במרכז, ללא תחושה או משקל ראויים. גם הבלמים הופכים לספוגיים תחת עומס. צריכת הדלק הייתה טובה - 16.4 ק\"מ לליטר.\nכל המתמודדות במבחן מציעות פתרון ראוי לצרכי תחבורה בסיסיים, בדיוק מה שהופך את קנייתן לפופולארית כל כך. החל בנסיעות עירוניות וכלה בהתניידות בין הפריפריה הקרובה למטרופולין עבור רווקים, זוגות או כרכב שני בבית. בכל מקרה, המלצתנו היא לבחור בגרסאות ידניות זולות משמעותית ברכישה (5,000 עד 10,000 שקלים), בעלות צריכת דלק עדיפה בדרך כלל וביצועים משודרגים (יונדאי) או נסיעה חלקה בהרבה (כל השאר). אבל יש כמובן גם מפסידות ומנצחות.\nמסיימת אחרונה, למרות שהיא בולטת לטובה מבחינת איכויות נהיגה, צריכת דלק ושימוש באביזר בטיחות אקטיבית חשוב. תא הנוסעים שלה פשוט דל מדי, הביצועים פחות מפושרים והעיצוב מאד מיושן.\nעדיפה על הסקודה, אך בגרסה זו היא טובה רק ממנה. תא הנוסעים שלה איכותי ומרווח אמנם, איכויות הנסיעה טובות, התיבה האוטומטית עדיפה על הרובוטיות והיא מגישה יותר \"מכונית\". אבל יחידת הכוח כל כך נחותה ופוגעת בשימושיות מעבר לרחובות העיר הצפופים, שהיא אינה יכולה לסיים גבוה יותר.\nכמעט מנצחת. עבור צעירים המחפשים רכב עירוני בלבד, היא בחירה מועדפת ובפער גדול. היא נראית טוב יותר בפנים ובחוץ, ניתנת להתאמה אישית ומציעה גם רשימת אבזור מרשימה וביצועים טובים. מאידך היא סובלת מאיכות נסיעה פחות טובה ובעיקר שימושיות מוגבלת, עקב תא מטען זעיר ותא נוסעים צפוף.\nמקבלת ציון זהה לאייגו, אך מנצחת את המבחן בכל זאת. בעיקר כי היא בדיוק הפוכה מהטויוטה. היא חסרת סקס-אפיל, חסכונית למראה ותחושה, דלה באבזור ומשעממת לנהיגה. אבל לקהל הרחב, המחפש מקסימום מכונית מיני במינימום כסף, היא מציעה את התמורה הטובה ביותר. לא רק שהיא גדולה משמעותית מהטויוטה, מציעה ביצועים וצריכת דלק טובים בהרבה, נוחה ושימושית ממנה, היא גם זולה בכמה אלפי שקלים ונמכרת כיום בתוספת מערכת מולטימדיה בשווי כמה אלפי שקלים. בסופו של יום, זה מה שמחפש חלק הארי של הקהל."}
{"article_id": "0,7340,L-4858396,00.html", "header_title": "סיאט אטקה - מעכשיו גם באיפור קרבי", "full_text": ". סיאט תביא עמה לתערוכת פריז הקרובה (תחילת אוקטובר) גרסה קרבית של האטקה החדשה, מכונית הפנאי של המותג הספרדי. \"האקספיריאנס היא תרגיל שנועד להראות את האפשרויות הגלומות באטקה ופוטנציאל ההתפתחות של הדגם בעתיד. אנחנו יודעים שזה אפשרי עם האטקה, ונציג את זה בפריז\", דברי סגן נשיא חטיבת הפיתוח של סיאט, מאת'יאס ראבה, שהוסיף כי \"הרכב הזה נועד ללקוחות שרוצים לקחת אותו לקצה, להרפתקני סוף שבוע, וכמובן לנהגי שטח\".\nאת דבריו והבטחותיו של איש סיאט ביחס ליכולת השטח של האטקה, יש כמובן לקחת בערבון מוגבל. שכן גם בגרסת האקספיריאנס, זה אינו רכב שטח ובוודאי שאינו מתאים להתמודד עם אתגרי עבירות. למעשה, מדובר בלא יותר מגרסה כפולת-הנעה עם מנוע הטורבו-דיזל בנפח 2.0 ליטר שמייצר 190 כ\"ס ומשודך לתיבת 7 הילוכים כפולת-מצמד (DSG), אך בשונה מגרסאות \"אזרחיות\", זו מציעה מגוון אבזרים \"קרביים\".\nלמשל מסילות גג מוכספות, מסיט רוח (ספוילר אחורי), מגיני בוץ ייעודיים על הפגוש האחורי השונה, הגנה תחתונה לחזית המרכב ועוד. גם תא הנוסעים עבר שינויי גוון - \"עם צבעי שטח\" - כדי שיתאימו לצבעי החוץ, התאורה הפנימית שונה והתפרים במושבים, בהגה ובכל פינה בה יש עור, קיבלו גוון אחר. בורר ההילוכים שונה בעיצובו וכך הלאה והלאה, אלמנטים גרפיים שנועדו יותר מכל לשכנע לקוחות שכדאי להם להשקיע עוד קצת כדי להיראות שונה.\nמוכר ומקובל בתעשיית הרכב, אך חסר כמובן משמעות מכל בחינה אחרת למעט נראות."}
{"article_id": "0,7340,L-4796366,00.html", "header_title": "מרצדס SLC 43 בהשקה - פחות כוח, יותר תחכום", "full_text": "- מרצדס SLC 43 AMG\n- מרצדס SLK 55 AMG\n- פורשה בוקסטר S, ב.מ.וו Z4, אודי TT RS\n- אוגוסט 2016\n600 אלף שקל\nתא נוסעים מיושן, מחיר\nלפני בדיוק 20 שנים השיקה מרצדס את ה-SLK, מכונית רודסטר במתכון ייחודי. לא עוד קמצנות ספרטנית שדרשה מהנהג גמישות של מתעמלת גומי ועמוד שדרה מפלדה, אלא שילוב כל היוקרה והנוחות שיש למרצדס להציע בתוך מבנה קומפקטי. אם תרצו, גרסה מוקטנת ומוזלת ל-SL המפורסמת. ה-SLK \"ההיא\" הציגה גם חידוש מהפכני - גג קשיח מתקפל שביטל את החרדות מהן סובלים בעלי מכוניות פתוחות, וגרם לכמעט כל המתחרות להעתיק את הפטנט. 670 אלף יחידות נמכרו מאז, מספר מרשים מאד למכונית לא זולה כלל ועיקר, וכזה שהפך אותה לאחת הפופולאריות בקטגוריה, ומושכת קהל לקוחות צעיר ולא טיפוסי למרצדס של אותה תקופה.\nה-SLC היא למעשה מתיחת פנים לדור השלישי של ה-SLK, אשר שינתה את שמה כחלק\nהמושקים בשנים האחרונות. השינויים מבחוץ כה קטנים (פגוש וסבכה קדמיים, יחידות תאורה שונות, רביעיית מפלטים בצורת מעוין ואנטנת זנב כריש מגוחכת על תא המטען), עד כי אפילו אנשי היצרן מתבלבלים וממשיכים לקרוא לה בשמה הקודם. אולי לכן חרטו את שמה החדש על ידית ההילוכים המעוצבת.\nבפנים זוכה הגרסה הזו לגימורי קרבון, חגורות בטיחות באדום, תפרי עור בצבע אדום, הגה מירוץ ומושבים תומכים וחובקים. הקונסולה המרכזית עברה בירושה מהמכונית היוצאת, וריבוי המתגים עדיין מסורבל לתפעול. כבעבר, צמד פסי הגנה שקופים נשלפים מאחורי קשתות הבטיחות ומצמצמים את חדירת הרוח, כך שהפאה לא תעוף לכם מהראש גם במהירויות אוטובאן גרמני. יש גם פתחי אוורור בגב המושבים המאפשרים להנעים את הטמפרטורה בתא הנוסעים גם כשהגג פתוח והשמש קופחת.\nאת הגג ניתן לפתוח ולסגור כעת גם בנסיעה במהירות של עד 40 קמ\"ש, אבל חשוב שתסדרו את תא המטען שכן הוא תופס 110 ליטר ממנו (מ-335 ליטר עם גג סגור ל-225 ליטר עם פתוח). תוספת מבורכת ל-SLC הן מערכות בטיחות מתקדמות כמו התראה על סטיה מנתיב ושמירת מרחק ובלימה אוטומטית במצבי חירום. לא בטוח שכולן יוצעו כחלק מהמפרט הסטנדרטי.\nאת ה-V8 האטמוספרי המשים ב-SLK 55 מחליף כאן V6 טווין-טורבו בנפח 3.0 ליטר. הוא מפיק \"רק\" 367 כ\"ס ו-53 קג\"מ (55 כ\"ס ו-2.1 קג\"מ פחות מהמנוע היוצא), אבל זמינות הכוח שופרה עם שיא מומנט שזמין כבר ב-2,000 סל\"ד. תיבת תשעה הילוכים אוטומטית (7 בקודם) מעבירה את הכוח לגלגלים האחוריים, ומאפשרת זינוק ל-100 קמ\"ש ב-4.7 שניות (0.1 שניות יותר מהדגם היוצא).\nבחירה במצב \"ספורט-פלוס\" בבורר מצבי הנהיגה (מתוך חמישה) מחדדת את תגובת המצערת, מאפשרת לתיבת ההילוכים למשוך כל הילוך לקו האדום ומורידה ההילוכים בדיוק מירבי תחת בלימה, כאילו כויילה בידי נהגי קבוצת הפורמולה 1 של מרצדס. תפעול ידני? מיותר לגמרי במקרה זה. ההיגוי חד מדויק ובעל משקל טבעי, אם כי עדיין לא מספיק תקשורתי. הבלמים מצויינים ולא גילו כל דעיכה גם תחת לחץ כבד. לבקרת היציבות מצב ספורטיבי מתירני המאפשר החלקות קטנות ומחניפות לנהג, או ניתוק מוחלט שמותיר את כל האחריות באוחז המושכות.\nהיתרון הגדול של ה-SLC 43 הוא בקטעי הקישור שאחרי כבישי הנהיגה, או אם תרצו בשגרת היומיום. היא נוחה באופן יחסי ושקטה בשיוט מנומנם על הכביש המהיר למונקו או בפקקים של הטיילת בניס. תא הנוסעים שימושי והגג הקשיח מאפשר שקט נפשי בחניית הלילה. זו מכונית שאתה לא רוצה להפסיק לנהוג בה. באחריות. רק המחיר המשוער, כ-600 אלף שקלים - נמוך מה-SLK 55 היוצאת - עדיין גבוה ומציב אותה מול מתחרות חזקות בתעשיית הגרמנית. זה לא יהיה קל."}
{"article_id": "0,7340,L-4802213,00.html", "header_title": "ג'יפ סופה 4 במבחן - הכי טוב שהיה, וחבל שנגמר", "full_text": "בואו ונתחיל מהסוף. ג'יפ סופה, רכב השטח הצה\"לי, אינו ישראלי. החלקים המגיעים היישר מחברת ג'יפ האמריקאית מורכבים אמנם בפס הייצור של תעשיות רכב נצרת, אבל שם פחות או יותר מסתיים תהליך אזרוח שאינו שונה מהותית משחקן NBA אמריקאי בקבוצת כדורסל מקומית. בדומה לסוסיתא, קונטסה ופורד אסקורט, גם כאן מדובר בפס הרכבה כחול-לבן, עם דגש על הרכבה. מצד שני, הזמינו אותנו לנהיגת בכורה בכלי הרכב הכי צבר שאפשר להעלות על הדעת. סירוב לא בא בחשבון.\nחיצונית נראה הסופה 4 כמו ג'יפ רנגלר JK אנלימיטד עליו הוא מבוסס. אך מתחת לחזות של רכב השטח המפורסם בעולם, יש הרבה שינויים. ובעוד הג'יפ (ההוא, האמריקאי) עבר אינספור שלבי ריכוך ועידון והתאמה לחיים אזרחיים מאז סייע למעצמות לנצח במלחמת העולם השנייה, הסופה נותר קשוח ומסוקס (כמעט) כמו פעם, ואף יותר.\nשלדת הסולם מחוזקת, הסרנים מסיביים יותר (דנה 60 מאחור, דנה 44 מלפנים) ומערך המתלים שונה עם קפיצי עלים מאחור, ספירלות של אייבך מלפנים ובולמי זעזועים של בילשטיין. אלה מאפשרים נשיאת משקל של יותר מטון - פי 2.5 ממה שהרנגלר האזרחי יכול ומחוייב המציאות הקרבית שלנו, לפיה כל חייל שוקל למעה מ-100 ק\"ג פלוס ציודו, שלא להזכיר תוספות נדרשת כמו מכשירי קשר וזיווד ייעודי נוסף.\nפגושי מתכת חסונים מאפשרים זוויות גישה-נטישה עדיפות מהותית (40.5-44.4 מעלות לעומת 28-35) ומאפשרים עבירות טובה יותר בשטח מורכב, כמו-גם שיפור מרווח הגחון ב-11 מ\"מ (23.1 ס\"מ) תודות למיתלים השונים.\nואם שאלתם עצמכם האם לא מדובר בסופו של יום במתיחת פנים לסופה 3, התשובה לכך חיובית למרות השינויים. בהם גם תוספת כוח למנוע 2.8 ליטר טורבו-דיזל המפיק 194 כ\"ס, 40 כ\"ס יותר מבעבר. גם נתון המומנט משופר עם 46.9 קג\"מ, 6.1 קג\"מ יותר. וכמובן, התאמה לתקני זיהום יורו 5.\nלתיבת ההילוכים האוטומטית אפשרות תפעול ידני והילוך אחד נוסף - 5 במקום 4. בנוסף, מערכת החשמל שונה, הבידוד שופר, מערכת המיזוג שודרגה ושואבת אוויר רק מתא הנוסעים, כדי למנוע סתימת מסננים באבק. הדלת האחורית מפוצלת בדומה לרנגלר, ונוספה - שומו שמיים - בקרת שיוט, אבזור המותרות היחיד. פתיחת חלונות, כיוון מראות? עם שרירי היד. יש ABS אבל אין בקרת יציבות (וחבל), ומספר כריות האוויר עומד על 1 לנהג. כרית אוויר לנוסע פינתה מקום לטובת התקן קשר מחויב במפרט הצבאי.\nעל הכביש מרגיש הסופה לא ממש בבית. מקרקש, רועש, רועד. הוא יכול כמובן להסתדר, אבל זה בפירוש מרגיש לא טבעי, ובעיקר נחות מהותית מכל רכב פנאי סדרתי או אף דגמי שטח קשוחים יותר. המנוע חזק וגמיש, השידוך לתיבת ההילוכים מניב תאוצות טובות למדי, אבל תפעול יחידת הכוח מרגיש מאולץ ורחוק מעידון מתבקש. גם אם מאד תנסו.\nמצד שני, בשטח מדובר בסיפור אחר לגמרי. היכולת בשבילים מהירים מפתיעה מאד. הסופה משכך באופן מעורר הערכה, ובולע בורות וחריצים מרושעים באופן המזכיר רכבי מירוצי מדבר ייעודיים. לא פחות. ניכר כי כיול מתלים נעשה כאן הפעם באופן מוצלח למדי, טוב מהותית מבעבר.\nטענות ליכולת השטח? יחסי העברה סופיים קצרים יותר - בדומה לרנגלר רוביקון (4.10 לעומת 3.73 בסופה) היו מייצרים קצב זחילה ובלימת מנוע עדיפים בקטעי עבירות טכניים קשים.\nהסופה יחגוג בשנה הבאה חצי יובל, אבל עתידו לוט בערפל. מאז נולד יצאו משערי המפעל בנצרת כמעט 7,000 יחידות לפי החלוקה הבאה: 5,500 סופה 1, 670 סופה 2 ו-800 סופה 3. אבל במהלך השנים צמצם משרד הביטחון את היקף הרכישות, שכן יש לו כיום אפשרויות למימון רכבי שטח בכספי הסיוע האמריקאי - ואלה מביאים לנו כלי רכב היישר משם.\nהמשמעות לצערנו היא כי לאחר שיסתיים ייצור הסופה 4 בו נהגנו, ומשערי המפעל יצא הרכב ה-180 במספר שהוזמן על-ידי צה\"ל, יושבת פס ייצור הרכב בנצרת, חצי מאה לאחר שהוקם.\n47.2 / 40.5"}
{"article_id": "0,7340,L-4804279,00.html", "header_title": "ב.מ.וו 220 גראן טורר במבחן ראשון -  כמה שווה סמל", "full_text": "מיניואן של ב.מ.וו נשמע כמו שילוב הזוי, ממש כמו קוויאר בפיתה או סנדלי שורש של כריסטיאן לובוטין, אבל זו בדיוק המכונית שנחתה כאן לאחרונה. סדרה 2 גראן-טורר מבטאת את הצורך בן העשור וחצי של כל יצרני הפרימיום, להתחרות בכל קטגוריה של שוק הרכב, ולא רק באלה המזוהות עמם משחר ההיסטוריה. החל ברכבי פנאי מפוארים בכל הגדלים, מכוניות קומפקטיות מוזלות, קופה 4 דלתות יוקרתיות ואפילו קופה-פנאי-שטח מוחצנים. בדרך כלל מצליחה ב.מ.וו, וגם מתחרותיה אם להיות הוגנים - לשמר את ערכי המותג יחד עם אלה של הקטגוריה. האם גם הפעם?\n285 אלף שקל\nביצועים, התנהגות כביש\nמרווח פנימי, נוחות נסיעה, אבזור\nמחיר, מחיר, מחיר, שימושיות\nלמרות חזית בולטת בדומה לשאר דגמי החברה, תצורת המרכב מקנה ל-2-וואן חזות גמלונית ומגושמת, נטולת כל סממן דינמי. עיצוב הפנים נאה ואיכות החומרים טובה, עם דיפוני עור לאורך הקונסולה הקדמית וגימור כהה מרשים. המושבים מצוינים עם כיוון תמיכה לירכיים ולמותניים ושטחי חלונות גדולים בשילוב מכסה מנוע משתפל, יוצרים שדה ראיה מצוין. תפעול מערכת ה-I-drive (עם מסך תצוגה בגודל \"6.5) פשוט וקל, אך מתגי בקרת האקלים ממוקמים נמוך בקונסולה המרכזית ומחייבים הורדת המבט. תאי האחסון מעטים ובולטים בהיעדרם אביזרים בסיסיים כמו תאורה במראות האיפור או שליטה נפרדת לתאורת הפנים במושבים האחוריים. נקודה חשובה ומאד בעייתית עבור מכונית בישראל - המזגן התקשה מאד לקרר את חלקו האחורי של תא הנוסעים.\nה-2 גראן-טורר מבוססת על פלטפורמת הנעה קדמית המשותפת גם למיני, ומציעה את בסיס הגלגלים הגדול ביותר (לפחות בינתיים) לבסיס זה - 278 ס\"מ. לשם השוואה, הוא זהה לטויוטה וורסו. האפשרות לכיוון של כל אחד ממושבי שורת המושבים האמצעית, מעניקה מרווח ראוי באופן יחסי גם בשורת המושבים השלישית. הדלתות האחוריות גדולות ומקלות את הכניסה, אך עשויות להקשות על פתיחה (כלפי חוץ, בניגוד לשיטת \"מסילה\" במרבית המתחרים) בחניונים צפופים. בתפוסת נוסעים מלאה, תא המטען צנום (145 ליטר), אך קיפול שורת המושבים השלישית לרצפת התא מקנה נפח נדיב (560 ליטר). בולט בהיעדרו גלגל חלופי, ובמקומו יש ערכת תיקון.\nמנוע 2.0 ליטר טורבו מפיק 192 כ\"ס ומשודך לתיבת שמונה הילוכים אוטומטית והנעה קדמית. זמינות כוח הכוח מצוינת (28.5 קג\"מ ב-1,250 סל\"ד) והתיבה מהירת-תגובה ומורידה הילוכים בזריזות תחת עומס (במצב \"ספורט\"). אלה מאפשרים ביצועים טובים מאוד בתאוצה מהמקום (100 קמ\"ש ב-7.8 שניות, רק 0.5 שניות פחות מ-320), ובתאוצות ביניים המדמות עקיפה. המצב החסכוני ביותר - ECO - הופך את תגובת המנוע והתיבה לעצלות במיוחד, ומתאים בעיקר לזחילת פקקים.\nהמיתלים נוקשים למדי כך שנוחות הנסיעה בכביש עירוני קופצנית, אך מנגד שומרת ה-2 על ריסון נאות במהירות גבוהה. התנהגות הכביש טובה למדי ויוצאת דופן ביחס לקטגוריה, עם אחיזת כביש גבוהה, זוויות גלגול צנועות וחרטום שמגיב בצייתנות יחסית לשינויי כיוון. בין היתר תודות למערכת הממזערת תת-היגוי בכניסה לפניה ומסייעת להורדת הכוח לכביש ביציאה ממנה, באופן המדמה פעולת דיפרנציאל מוגבל החלקה. ההגה חד ומדויק יחסית, אך נטול משוב. בידוד רעשי מנוע, דרך ורוח - מצוין. צריכת הדלק הייתה סבירה ועמדה על 11.7 ק\"מ לליטר בממוצע המבחן.\nל-2 גראן טורר תא נוסעים איכותי, עשיר ומרווח יחסית, ביצועים מצוינים והתנהגות כביש טובה. בצד המינוס הוא לא מספיק שימושי, לא נוח בעיר וחסר באופן מתמיה פרטי אבזור בסיסיים. אבל הבעיה הגדולה של המכונית הזו היא תג המחיר. באירופה מתחרה הגראן טורר בגרסאות הבכירות של אופל זאפירה, פולקסווגן טוראן ופורד גרנד C מקס, ושם הוא יקר מהם רק במעט. בישראל לעומת זאת מחירו מתחיל ב-285 אלף שקלים, כ-100 אלף יותר ממיניוואנים בגודל דומה. למעשה, מחירו גבוה משמעותית אפילו ממיניוואנים גדולים ממנו משמעותית ושימושיים פי כמה עבור שבעה נוסעים. כך שהשאלה היחידה הנותרת כאן היא: האם שווה לכם לשלם את התוספת הזו עבור הסמל.\nקדמית / אוטומטית, 8 יחסים\n8 מתוך 15"}
{"article_id": "0,7340,L-4561149,00.html", "header_title": "חולה הגה ותפרן? 8 מכוניות חלום ב-50 אלף שקל", "full_text": "ההבטחות להורדת מחירים דרסטית בשוק הרכב הישראלי לא התממשו לבסוף. מכוניות משפחתיות נותרו יקרות מדי, בזמן שמכוניות מעניינות יותר עדיין רחוקות מהישג ידו של חובב הרכב בעל חשבון הבנק הצנוע. מי שבכל זאת רוצה לנהוג במכונית מיוחדת, חייב לוותר על ריח הניילון ולדלג אל הלוחות, בתקווה למציאה. אלא שבהתאם למדיניות המיסוי הבלתי אפשרית של מדינת ישראל, גם מכוניות משומשות צעירות לא באמת ניתנות לרכישה על-ידי מאותגרי תקציב, ומחירן עומד במקרה הטוב על למעלה מ-100 אלף שקלים. במקרה הרע הן יקרות פי כמה.\nברוכים הבאים לקטגוריית הרכב היקרה ביותר בשוק הישראלי. מכוניות יוקרה שמגיעות משלוש היצרניות הגרמניות, ומחיריהן בגרסאות החזקות והמאובזרות עד אימה גולש הרחק מעבר לרף מיליון השקלים. אלא שלתג מהמחיר המפלצתי הזה יש גם נקודה חיובית עבורכם - הן מאבדות סכום עצום מדי שנה. וכך יוצא שתמורת 45 אלף שקל אתם יכולים לשים את ידכם על המכונית הטובה ביותר שהציעה תעשיית הרכב בראשית שנות ה-2000 - מרצדס S קלאס בגרסת 500, מהחזקות והבכירות דאז. השנתון שייכנס בתקציב הוא 2002, והמשמעות היא כנראה שמדובר ברכב מהשנה הקלנדרית 2001. לא נורא, הוא עדיין יציע כמעט כל אופציה שאתם יכולים לדמיין.\nאודי S8, הגרסה הספורטיבית והמאד מרשימה של המתחרה של מרצדס מבית אודי - A8. מכונית הפאר מאינגולשטאדט תעלה לכם 37 אלף שקלים בלבד בתנאי שמדובר באחת המכוניות הבודדות שנמכרו כאן ב-2001. בתמורה תקבלו פאר והדר וגם ביצועים ברמה מאד גבוהה, שלא יפלו ממכוניות מודרניות. לא מפתיע בהתחשב בהנעה כפולה, מנוע 4.2 ליטר ו-360 כ\"ס המזניקים את המרכב הכבד מעמידה ל-100 קמ\"ש תוך 6.2 שניות בלבד.\nהבחירה הטבעית כאן היא אודי TT. מדובר אמנם במכונית שמבוססת על פולקסווגן גולף, ולפחות בשנותיה הראשונות לא הפגינה יכולת דינמית משכנעת. אבל תודו שמדובר באחת המכוניות היפות על הכביש - גם בגילה המתקדם. תמורת 44 אלף שקלים תוכלו לארגן לעצמכם רכב מדגם 2001 (בן 14, לא לשכוח) עם מנוע 1.8 ליטר מוגדש ו-180 כ\"ס. קחו בחשבון שעם השנים (ותחלופת הידיים) יש סיכוי לא רע שבשלב כלשהו עברה ה-TT הנאה תחת ידיו של נהג ובעלים חסר רחמים. אז בדקו אותה היטב-היטב. ועוד פעם היטב.\nמרצדס SLK. כמו ה-TT, כאשר הוצגה לראשונה זכתה הקטנה-ספורטיבית של מרצדס לביקורת על יכולתה הדינמית הפושרת. וכמו ב-TT, המראה הנפלא יכול לעמעם את האכזבה מהיכולת הבינונית, והרחוקה מהמראה המבטיח. ובכלל, עם גג קשיח-מתקפל קשה לטעות. ה-SLK שנכנסת בתקציב היא ה-200 משנת דגם 2002, ובמחיר של 47 אלף שקלים בלבד.\nקשה לטעות עם ב.מ.וו סדרה 3, אבל ה-330i היא כבר פנינה של ממש, עם מראה מצוין, מנוע שישה צילינדרים נהדר (וצליל שאפשר להתמכר לו), בנפח 3.0 ליטר והספק מרבי צנוע במונחי 2014 של 233 כ\"ס בלבד. אלא שגם כך, המכונית הזו שבגרסת ארבע דלתות יכולה לתפקד כסופר-משפחתית, מסוגלת לזנק ל-100 קמ\"ש תוך 6.5 שניות בלבד. הרבה-הרבה יותר מהר מכל משפחתית מודרנית שתעמידו לצדה. מעבר לכך תקבלו גם רמת אבזור מרשימה מאד עם ריפודי עור וכיוון חשמלי למושבים, ותיבת הילוכים אוטומטית מצוינת. אם הצלחתם להשיג אחת מהבודדות עם תיבה ידנית, אתם בכלל ברי מזל. האיכות גבוהה, היכולת הדינמית מרשימה, ההנעה אחורית כראוי והחבילה תרגיש צעירה גם היום. המחיר? 43.5 אלף שקל לדגם 2004.\nאלפא רומיאו 156. אחת המכוניות הטובות שייצרה אלפא בעשורים האחרונים, אם לא הטובה שבהן, הגיעה אלינו גם בגרסת שישה צילינדרים ו-2.5 ליטר. כוח ממש לא חסר, צליל המפלט נהדר, והעיצוב פנטסטי. נכון, איכות הייצור וההרכבה אינן ברמה של הטובות בקטגוריה, וגם היכולת הדינמית אינה משתווה לזו של ה-330i. מצד שני, היא עולה רק 36 אלף שקלים לדגם 2005.\nבין אם זו ה-535i החדשה יותר (עידן \"באנגל\") או ה-540i מהדור שלפניה (והנאה יותר לטעמנו), ב.מ.וו סדרה 5 הייתה ונותרה מכונית סאלון מהטובות בתעשייה, אם לא הטובה שבהן. היא מרווחת מאד, נוחה ומציעה יכולת דינמית גבוהה מכל מתחרותיה. בהתחשב במחיר הרכישה שלה כחדשה, סדרה 5 עם מנועים חזקים נהנתה מהצלחה יחסית בישראל, ואלה חדשות טובות עבור מי שמחפש אחת במצב טוב במיוחד. חדשות טובות נוספות הן שנהגיה רגועים יחסית לחובבי רכב במכוניות ספורט, כך שיש להניח שההתייחסות אליה הייתה עדינה יותר. בתקציב שלנו נכנסת 535i או 540i משנת 2001, במחיר של 50 או 47 אלף שקלים בהתאמה.\nמרצדס E קלאס תעניק לכם איכות דומה בכל הנוגע לתא הנוסעים ולנסיעה עצמה, אך היא פחות דינמית ולטעמנו פחות מיוחדת.\nה-TS, ובשמה המלאה טויוטה יאריס T-ספורט, היא סופר-מיני נהדרת. יש טובות יותר מבחינה דינמית ובוודאי מהירות ממנה, אך לנהגים מתחילים היא קרובה למושלמת. המנוע הצנוע מספיק ל-106 כ\"ס בלבד, ומעניק לה בידיים הנכונות ביצועים זריזים גם-אם-לא מופרזים. בנוסף לכך היא קלה וזולה מאוד לתחזוקה. מכונית במצב טוב, ויש לא מעט כאלה, תעניק לכם התנהגות וניהוג מהנים בכביש מפותל, מבלי לדרוש מיומנות נהיגה גבוהה מדי. המחיר - 40 אלף שקל לשנתון 2006.\nפיז'ו 206GTi ורנו קליאו ספורט (B). שתיהן מציעות (הרבה) יותר כוח, אך הן רגישות יותר להזנחה ויקרות יותר לתיקון. בכל זאת, מדובר בשתי קטנות-חמות מעולות. בתקציב: 206 משנת 2005 ב-25.5 אלף שקל, קליאו 2004 ב-22.5 אלף שקל.\nלפניכם שתי גרסאות מעניינות של האמא-של-הקומפקטיות-חמות, פולקסווגן גולף המיתולוגית. אלה שתי גרסאות שונות - מאד - באופיין, כאשר ה-GTI נחשבת לספורטיבית-עממית-יחסית, בעוד ה-V6 מהודרת (וחזקה) יותר. הראשונה תעלה לכם 49 אלף שקל לדגם 2006 (דור 5) עם מנוע 2.0 ליטר טורבו, ה-V6 עולה 31 אלף לשנת 2003 (דור 4). פער השנים הגדול משמעותי, והדור החמישי של הגולף טוב בבירור מקודמו - איכות, מרווח, יכולת דינמית ונוחות. ובכל זאת, ה-V6 מסקרנת במיוחד בגלל המנוע החריג לקטגוריה ושוב - צליל המפלט המשכר. בשני המקרים תקבלו ליד מכונית בעלת יכולת להביך מכוניות מודרניות ומאד יקרות.\nסיטרואן C4 VTS. הגרסה הספורטיבית של ה-C4, עם שלוש דלתות ועיצוב מעט חייזרי, נחלה כישלון בישראל. ואלה חדשות טובות עבורכם, כי מחירה כמשומשת לא פחות ממגוחך - 36.5 אלף שקלים למכונית מדגם 2007 - השנה המתקדמת ביותר ברשימה. אז נכון, ה-VTS היא לא העיפרון הכי חד בקלמר הדינמי של קונצרן PSA, אך זו עדיין מכונית מיוחדת שמספקת לא מעט חיוכים.\nה-MX-5, שכונתה בעבר גם מיאטה, היא רודסטר דו-מושבית עם הנעה אחורית, מפרט יוצא דופן בתגי מחיר עממיים. מכונית הספורט הקטנה אינה חזקה במיוחד, אבל מציעה חווית נהיגה מהנה מאוד וגג נפתח לימים בהם מזג האוויר מאפשר. בתקציב - שנת 2003 ב-45.5 אלף שקל.\nפיז'ו 307CC. לא ספורטיבית, חזקה או מהנה במיוחד לנהיגה, אבל מספקת חווית גג נפתח (קשיח-מתקפל חשמלית) במחיר נוח, ואפילו שני מושבים אחוריים כדי להסיע את החברים (הנמוכים) שלכם. המחיר - 39.5 אלף שקל לשנת 2006.\nתקראו לה רפליקת ראלי, משפחתית-ספורטיבית או סתם ספורט. אבל עם טורבו גדול ורעב והנעה כפולה, ה-STi מציעה ביצועי-על, לא פחות מכך. היא גם הציעה אותם באמצע שנות ה-2000, ובמחיר משומש שהפך היום שווה לכל נפש. היכולת הדינמית מרשימה, גם אם ההיגוי\nמהווה חוליה חלשה יחסית. מצד שני, ההנעה הכפולה מתוחכמת, ואחיזת הכביש אינה פחות ממדהימה, על כל סוג כביש או שביל.\nעם כנף אחורית גדולה או בלי, עם חישוקים מוזהבים או רגילים ובצע כחול-סובארו או לבן-ליסינג, מדובר בפצצת אנרגיה מוטורית מזן משובח. איכות תא הנוסעים נמוכה אמנם, האבזור צנוע ונוחות הנסיעה אינה מרשימה בלשון המעטה. מכוניות כאלה גם עברו בדרך כלל תחת ידיים מאד תובעניות, כך שקחו זאת לתשומת לבכם בבדיקה ובבחירה בכלל. מצד שני, רק 44.5 אלף שקלים (דגם 2005) למכונית שמסוגלת לקרוא תיגר על הכי ספורטיביות על הכביש, גם כיום.\nבתקציב הזה אין."}
{"article_id": "0,7340,L-4793673,00.html", "header_title": "פולקסווגן טיגואן בנהיגה ראשונה - מתבגר בחן", "full_text": "- ברלין, גרמניה\n- פולקסווגן טיגואן דור 2\n- פולקסווגן טיגואן דור 1\n- רכבי פנאי קומפקטיים ויוקרתיים\n- רבעון אחרון של 2016\n- יקר מהדגם הנוכחי\n: מרחב, יכולת דינמית, רשימת אבזור\n: מחיר, פלסטיק בתא הנוסעים\nפולקסווגן מתכננת לטיגואן החדש מקום מרכזי בתכניות השיווק העולמיות שלה השנה. הוא גדול, מאובזר ומרשים מקודמו, ואמור לחזק עוד יותר את היצע דגמי הפנאי הגדל והולך של הקונצרן בכלל, ומותג פולקסווגן בפרט. בהתרשמות ראשונית הוא עושה רושם טוב למדי. עם תמחור נכון (לא יקר מקודמו) ואטרקטיבי, הוא עשוי לחקות את ההצלחה המרשימה של הדגם הקודם.\nפולקסווגן טיגואן הושק לראשונה ב-2007, כטבילת-אש של הקונצרן בקטגוריית דגמי פנאי-קומפקטיים מודרניים, שהלכה וגדלה בקצב רצחני באותה תקופה. תשע שנים מאוחר יותר ו-2.8 מיליון מכוניות ב-170 מדינות, הטיגואן נהנה מהתעצמות קטגוריית הפנאי, אשר ניכסה לעצמה בינתיים נתח שוק עצום. לא מפתיע לכן שפולקסווגן מתייחסת לטיגואן כאחד מארבעת הדגמים החשובים ביותר שלה בשנתיים הקרובות.\nהדור החדש עבר שינויי עיצוב, והוא כעת זוויתי יותר, ומיישר קו עם המראה המשפחתי הנוכחי (בעיקר בסבכה הקדמית). פלטפורמת MQB המודרנית של פולקסווגן (שתשמש בעתיד גם את אודי Q3) עליה הוא נשען, מאפשרת מידות גדולות משמעותית מהדגם היוצא. הוא ארוך ב-6 ס\"מ (448.6), רחב ב-3 ס\"מ (183.9 ס\"מ), אמנם נמוך ב-3.2 ס\"מ (163.2 ס\"מ) אבל מציע בסיס גלגלים ארוך בכמעט 8 ס\"מ (268.1 ס\"מ) מקודמו, ומנער את נחיתות הדגם הקודם מבחינה זו.\nלמרות זאת הוא קל בכ-50 ק\"ג מהדור הקודם תודת לתכנון מתקדם. את הספסל האחורי ניתן להסיט כ-18 ס\"מ לפנים-אחור, ולהגדיל בכך משמעותית את תא המטען הגדול בלפחות 50 ליטר (בין 520 ל-615 ליטר) מהדגם הקודם.\nתא הנוסעים של טיגואן אינו מלאכת מחשבת של עיצוב נועז ושובר מוסכמות. נעים לזהות בו את כל האלמנטים המאד-מוכרים מבית פולקסווגן (מתגים ומנופים למשל) ואודי (לוח מחוונים מתקדם), אבל יש יותר מדי חלקי פלסטיק זוויתי ונוקשה למגע, כזה שהיה מתקבל יותר בהבנה בסיאט או סקודה, המותגים הצנועים יותר של הקונצרן. מושבים חדשים מעניקים בדרך כלל תמיכה טובה ומציבים את הנהג והנוסעים מעט גבוה יותר, אם כי זווית ההגה מעט אופקית לטעמנו.\nהספסל האחורי ניתן להזזה לפנים ולאחור, ומאפשר להגדיל את תא המטען משמעותית, או לחילופין לשפר את מרחב המחיה. שטח החלונות גדול יותר ומושבים שמוקמו גבוה מהדגם היוצא, מעניקים תחושה אוורירית בתא הנוסעים, בקרת האקלים המפוצלת לשלוש עושה עבודה מצוינת, ויש גם מגשים נפתחים במסעד המושבים הקדמיים.\nהקונסולה המרכזית מציעה מסך מגע בגודל \"8 בעזרתו ניתן לשלוט על כל מערכות הרכב (ויש המון כאלה) הרגילות והמתקדמות, כולל מערכות בטיחות שונות\nהטיגואן יעשה שימוש בסוללה ארוכה של נפחי וסוגי מנועים, תיבות הילוכים והנעה המוכרים של פולקסווגן. החל ב-1.4 ליטר מוגדש עם 125 כ\"ס או גרסת 150 כ\"ס, דרך מנועי 2.0 ליטר עם 180 או 220 כ\"ס. יהיו גם גרסאות דיזל עם הספקים בין 115 ל-240 כ\"ס. תיבות הילוכים ידניות לא יגיעו ארצה אך יוצעו באירופה, וכמובן שהטיגואן עושה שימוש בתיבת DSG עם 7 הילוכים. הנעה קדמית שמורה לגרסאות החלשות והזולות יחסית, והנעה כפולה לגרסאות החזקות. בעתיד תצטרף גם גרסה היברידית-נטענת.\nלישראל צפויים להגיע כמובן מנועי ה-1.4 ליטר עם תיבה אוטומטית והנעה קדמית, ועד 2.0 ליטר עם הנעה כפולה בו נהגנו במהלך ההשקה. ביצועי המנוע טובים כצפוי, אך הוא אינו שקט דיו - בעיקר תחת עומס. השילוב עם תיבת המצמד הכפול פחות משכנע. למרות שנים לא מעטות של שיפור והתאמה, במהירות זחילה ההתקדמות לא תמיד חלקה, ומדי פעם מורגשת גם החלפה נוקשה מדי. בעיקר בהילוכים נמוכים בעת האצה חזקה. תצרוכת הדלק הרשמית שופרה בדגם החדש, אך פולקסווגן מתגאה בעיקר בתצרוכת דלק עתידית של כ-50 ק\"מ לליטר בהיברידי שיגיע.\nהשקת הטיגואן נערכה באזור העיר ברלין, גרמניה, במסגרתה צברנו מספר קילומטרים לא מבוטל על אוטובאן סופר-מהיר וכבישים כפריים בין עירוניים. במקרה של גרמניה, ההבדל קטן. סלילה ללא דופי לא הציבה אתגרי נוחות נסיעה כלשהם. בתוך העיר לעומת זאת התגלה רכב הפנאי המודרני כנוקשה מהצפוי. מה עם מערך מתלים שניתן לכיול? פולקסוגן לא רצתה לחדור לתחומי היוקרה, ומוותרת כאן על התענוג.\nעם הנעה כפולה וצמיגים איכותיים ורחבים, היכולת הדינמית של הטיגואן מרשימה כמעט בכל מצב. ההגה חסר תחושה (כצפוי), אך הוא מדויק למדי. תודות לכיול נוקשה יחסית, זוויות הגלגול בעת נהיגה מהירה, בלימה חזקה או פניה חדה היו סבירות לגמרי. הטיגואן שומר על מרכב מאוזן ומייצר כך כמויות ביטחון שלא היו מביישות משפחתית גדולה איכותית.\nרכב המבחן צוייד גם ב\"חבילת שטח\", הכוללת בין מספר עזרים ויזואלים - למשל פגושים - שמייצרים מראה קשוח יותר ושיפור זווית הגישה. בצד טכני, הטיגואן מציע חוגת שליטה על מצבי נהיגה שונים, השולטת על מערכות רכב רלוונטיות ומקובלות - ניהול מנוע, מצערת, תיבת הילוכים. וכן, ירדנו גם לשטח ולא, שלא במפתיע, הטיגואן לא התקשה להתמודד עם \"מסלול המכשולים\" שנבנה על-ידי היצרנית במיוחד עבורו.\nפולקסווגן טיגואן הוא רכב פנאי ראוי, מודרני מאד, סופר מאובזר ומתוכנן למשעי, ושופע מערכות בטיחות מתקדמות. הוא גם טוב באופן ניכר מקודמו המצליח. אלא שבסופו של יום, המחיר יקבע כאן אם יצליח לשחזר את ההצלח של הדור הראשון, או שמא הוא יהפוך לאזוטריה בשוק המקומי עם מתחרים בגודל דומה אך זולים ממנו משמעותית, או יוקרתיים יותר עם תג-מחיר קרוב. היבואן עדין אינו יכול להעריך כמה יעלה, כך שנותר בעיקר להמתין."}
{"article_id": "0,7340,L-4664011,00.html", "header_title": "המכוניות הכי זולות בארץ: עד 60 אלף שקל", "full_text": "רכישת רכב חדש בישראל היא לא עסק זול - כפי שהוכחנו אך לאחרונה\n.\n\t אבל כל עוד התחבורה הציבורית לוקה בחסר ולא קיימת בסופי שבוע, לישראלים רבים אין ברירה אלא לנוע יומיום בפקקים ברכב.\nאפשרות אחת היא לרכוש רכב משומש - לחסוך חלק גדול מירידת הערך (ולתרום הרבה פחות מסים למדינה), ולנסוע במכונית קטנה או בינונית לא רעה. חוששים מתקלות, היעדר אחריות ומרמאויות בשוק היד השנייה? החלופה בה נעסוק בכתבה היא הדבר הטוב הבא - קניית מכונית קטנה, ידנית בדרך כלל וזולה.\nבישראל ישנו כיום מבחר גדול של דגמים בתקציב של פחות מ-60 אלף שקלים, רובם מקטגוריית המיני ועם תיבת הילוכים ידנית - אם כי הצלחנו למצוא מכונית סופר-מיני גדולה, מרווחת ונוחה יותר (גם היא ידנית). חייבים תיבה אוטומטית? אין ברירה, תצטרכו להגדיל את התקציב. כי בשביל לחסוך צריך לעבוד, אפילו עם רגל שמאל."}
{"article_id": "0,7340,L-4802863,00.html", "header_title": "וולוו פולסטאר בנהיגה ראשונה - משפחתית עם פלפל", "full_text": "מאז מקרה מצער שכלל קופסת קרטון מלאה במגזינים, הפך הגב התחתון שלי לחיישן מושבים משוכלל. הכיסאות בחברת התעופה Alitalia למשל, הדליקו לי אור אדום בוהק. אלה של וולוו S60 Polestar, לעומת זאת - כתום מהבהב. זה לא מובן מאליו כשמדובר בדגם הקרבי ביותר של השבדים. סדנת השיפורים שהם רכשו בשנה שעברה, מתחרה צנועה לאגדות מוטוריות כמו חטיבת M של ב.מ.וו או AMG של מרצדס, הוציאה תחת ידה מכונה רושפת: 367 כ״ס ממנוע שני ליטר, גיר שמונה הילוכים פנטסטי, נהמת אגזוז מנערת חלונות וכמות גומי שתספק ארבע משפחתיות.\nתשאירו את בורר ההילוכים במצבו השפוי, מימין, וקיבלת - ובכן - וולוו. מכונית נוסעים מהוקצעת ונוחה, שההורים בגן לא יחשדו בה כשתתקרב בזחילה למשמרות הזה״ב. זה לא רק המושבים, כמובן. גם למתלים של אוהלינס יש תרומה לא מבוטלת למפגן הנוחות והיציבות של הפולסטאר, אבל החבילה כולה מפתיעה בנינוחות שלה. מי שנהג פעם בגרסאות קצה של מכוניות נוסעים, מכיר ודאי את תחושת הקרש הנוקשה כשהוא מניח את עכוזו במושב הנהג. הוולוו הזו שונה, ועושה רושם של מכונה דו-שימושית אמיתית. כזאת שמחלצת מכתבי רכב היכלי תהילה של קלישאות, שאין ברירה אלא להידרש למפורסמת מכולן: זאב בעור כבש.\nההבדל בין פולסטאר ל\"סתם\" S60 הגיונית הוא לא פחות מ-250 מספרים סידוריים. בין היתר מגדש שונה, מסנן אוויר אקסטרה-לארג׳ ומשאבת דלק גדולה, מייצבים אחרים וגל זיזים שונה, מטיסים אותה מ-0 ל-100 קמ\"ש ב-4.7 שניות - שכונה לא ממש רחוקה מהאזור בו מקננות מכוניות על.\nאבל שלל השינויים האלה, כמובן, לא באים לידי ביטוי רק מתחת לקליפה. למכוניות נוסעים שעברו שדרוג לכיוון ספורטיבי, כמו סדרת פולסטאר של וולוו, יש היסטוריה מפוארת של עיצווב בעייתי. אבל השוודים נמנעו מכך, ובחרו דווקא בצד השמרני של התעשייה. אז כן, יש חישוקי \"19 ו-\"20, מסיט רוח קדמי עמוק ואחד אחורי עם עיצוב מחודש. וכשנכנסים פנימה פוגשים קרבון בסביבת הנהג ובורר הילוכים מצועצע. אבל בסך הכל היא לא נראית שונה בהרבה מהמשפחתית המודרנית שעליה היא מבוססת. עם תוספת ניצוץ של טירוף בעיניים. בואו נשכח ממה שאמרתי קודם ונלך על נמר בנגלי בעור בופאלו.\nמסלול פול ריקארד הנפלא ממוקם שעת נהיגה ממארסיי, בכבישים נפלאים עם אינספור תמרורי אזהרה מפני אופנוענים. פעם בשנה יש פה שני מרוצי WTCC. זו אליפות העולם במירוצי מכוניות סלון, או בעברית פשוטה יותר, \"עוד מרוצים שאתם לא רואים\". הכיסאות המיותמים ביציעים הם אנדרטה עגומה למה שקורה לצפייה בספורט מוטורי שאינו פורמולה 1 או מוטו-GP בשנים האחרונות. אנשי ה-WTCC טוענים ששידורי הטלוויזיה המשתפרים גורמים לירידה תלולה במספר הצופים מסביב למסלול, אבל תרשו לי לחלוק עליהם: גברים צעירים פשוט מתעניינים יותר בטלפונים סלולריים מאשר במכוניות ספורטיביות. הם אולי לא יתלו פוסטר של האייפון החדש על הקיר, אבל הם עדיין יבלו איתו דקה מתוך כל ארבע.\nבמרוץ הנוכחי בפול ריקארד, בכל אופן, מישהו ניצח. כמוכם, גם אני מעדיף לקרוא מיילים מאשר לראות מרוצים, וחוויית הצפייה במסלול היא לא מאוד ידידותית - פשוט כי רואים רק קטע קטן ממנו. ולמרות זאת, היום הזה הסתיים בחדשות טובות במיוחד: מחר נעלה על המסלול הזה בעצמנו, במשפחתית צנועה עם ניצוץ של טירוף בעיניים.\n\"בקרת זינוק\" זה מונח עם ניחוח בטוח וכוונה הפוכה. רגל שמאל על הבלם, רגל ימין עם דוושה לרצפה. שחררו את הבלם והיא כבר תעשה את היתר, כל הדרך למנתק ההצתה. בלי פרפור גלגלים, בלי המון דרמה חוץ מפיצוצי טורבו עסיסיים ובשרניים בפריקת הלחץ לקראת העברת ההילוכים.\nעל המסלול? ובכן, זה לא בדיוק המקום האידיאלי לוולוו הזאת, או לכל מכונית נוסעים אחרת למען האמת. ים האספלט שמשתרע מסביב גורם לנהג בינוני כמוני לאבד את דרכו כמו בן חמש בעזריאלי. האייפקס היה פה, לא? או שם? אפילו הקונוסים הצהובים שהשוודים פיזרו ביד רחבה לא באמת עוזרים להתמצא.\nכמות הפניות הטכניות והשיקיינים הארוכים היא פשוט יותר מדי עבור מוח שמתחיל להתפורר לקראת גיל העמידה. החמצה אחרי החמצה של נקודות הפנייה גורמות לי להרים ידיים ולסרב להצטרף אפילו ל-Hot lap, סיבוב רצחני עם נהגי מרוצים, פשוט כדי לא להתבאס יותר מדי. אה, זה בטח הגב.\nמבחינת מחיר, וולוו מכוונת לאזור הצפוף של גרסאות ספורטיביות למכוניות יוקרה כמו ב.מ.וו סדרה 3 או אודי 4. ובתרגום לכסף זה צפונית ל-400 אלף שקל. האם היא שווה את זה? שאלה קשה עם תשובה קלה: תלוי למי. אם אתה אוהב לנהוג מהר ומעדיף שלא ידעו מזה, יש לך משפחה וצווארון לבן וחשוב לך לשמור על תדמית מהוגנת מצד אחד ולהיות מיוחד מצד שני - אז כן, היא שווה את זה. אם לא, היא לא.\nועכשיו תסלחו לי, אני צריך להתייחד עם מארז משפחתי של נרות וולטרן. הטיסה חזרה הייתה של אייר פראנס."}
{"article_id": "0,7340,L-4673617,00.html", "header_title": "בעתיד המכונית תחליט אם תחיו או תמותו?", "full_text": "בעוד פריצת הדרך הטכנולוגית בדרך למכונית ללא נהג כבר ממש מעבר לפינה, מהנדסים ומשפטנים שוברים את הראש בשאלה שלא נוגעת כלל לשבבי מחשב או לרדארים מתוחכמים: מוסר.\nכי בעוד שמספר חברות גדולות - בהן גוגל, פורד, מרצדס ואחרות - כבר מנסות מכוניות אוטונומיות במסלולים סגורים ובכבישים ציבוריים, סוגיה מוסרית היא זו שעשויה להוביל לעיכוב ארוך בהגשמת החלום של רבים: להזמין מכונית בשלט רחוק, להיכנס ולנסוע לעבודה עם ספל קפה וספר טוב, במקום להתעסק בגז וברקס.\nוהשאלה היא לכאורה פשוטה: כיצד אלגוריתם ממוחשב, מתוחכם ככל שיהיה, יכול להחליט בסוגיות של חיים ומוות. למשל במקרה בו כלב קופץ לכביש וצריך לבצע תמרון התחמקות - האם המכונית תדרוס את הכלב כדי למנוע פגיעה בנוסעים? האם תתחמק מהכלב ותסתכן בפגיעה בהולך רגל? והאם תתרסק תוך סיכון לנוסעים שבתוכה?\nכריס גרדס, שעוסק בפיתוח טכנולוגיות לרכב אוטונומי, הסביר לסוכנות הידיעות בלומברג כי הנושא המוסרי נמצא בראש מעייניהם של בכירי תעשיית הרכב. ולא רק כי זה הדבר הנכון, אלא כי רבים תוהים כיצד ניתן יהיה לחלק את האחריות לתאונת דרכים שבה מעורבות מכוניות אוטונומיות: האם הנהג אשם למרות שלא שלט ברכב, או שמא צד שלישי? ואולי בכלל יצרנית הרכב?\n\"הם מאוד מודעים לבעיות ולאתגרים בגלל שהמתכנתים שלהם מנסים לקחת את ההחלטות הללו כיום\", מסביר גרדס, שנפגש לאחרונה עם בכירים בתחום מטעם פורד וג'נרל מוטורס. \"עוד לא הומצא החיישן שיעיל כמו העין האנושית והמוח האנושי\".\nתעשיית הרכב וחברת הטכנולוגיה גוגל מבזבזות מיליארדי דולרים בשנים האחרונות על מירוץ להשקת רכב חשמלי, כאשר מספר גורמים הביעו עניין להתחיל בשיווק דגם אחד כזה לפחות בתחילת העשור הבא.\nמומחים מעריכים כי הפיתוח של מכוניות אוטונומיות צפוי לזרז - באופן דרמטי - את ההתקדמות בתחום בינה מלאכותית. זאת בעיקר מכיוון שהמכוניות יידרשו לקבל החלטות מורכבות בשברירי שנייה, לעיתים תוך שהן לוקחות אחריות על נזקים שעשויים להוביל לאובדן חיי אדם או בעלי חיים.\n\"זה ייתן את הטון לכל הרובוטים ה'אנושיים' בעתיד\", מסביר הפילוסוף פטריק לין, שמנהל את החוג לאתיקה ומדעים מתפתחים באוניברסיטת קליפורניה ומייעץ בנושא ליצרניות הרכב. המכוניות, הוא מסביר, \"יהיו הרובוטים ה'אנושיים' הראשונים שינועו בין אנשים\".\nג'ף גרינברג, מנהל טכני בכיר בפורד לנושא ממשק אדם-מכונה, מסכים עם המודאגים. \"שאלות מסוג זה ידרשו מענה לפני שנהיגה אוטונומית הופכת למציאות\".\nנכון לעתה, נראה כי למומחים בתחום האתיקה יש יותר שאלות מתשובות. האם התועלת הצפויה בהפחתת מספר התאונות הכולל, יכולה להצדיק התעלמות מהמקרים בהם רכב אוטונומי יגרום למוות שיכל להימנע? והאם כדאי לאמץ את הכלל הראשון של סופר המד\"ב אייזיק אסימוב, שבספרו \"אני, רובוט\" קבע כי \"לא יפגע רובוט לרעה בבן אדם, ולא יניח במחדל שאדם ייפגע\".\n\"לא הייתי רוצה שהמכונית שלי תחליט להקריב את חיי רק כדי להציל מישהו אחר\", מסביר לין. וונדל וולאך, מחבר הספר \"אדון מסוכן: איך למנוע אובדן שליטה בטכנולוגיה\", סבור שאסור לתת למחשב לקבל את ההחלטות הללו. \"הדרך הלאה היא ליצור עקרון אבסולוטי לפיו מכונות לא יקבלו החלטות לחיים ולמוות. חייב להיות גורם אנושי בתהליך. אחרת נישאר עם חברה חסרת חוק בה אנשים יחשבו שאינם נושאים באחריות\".\nמומחים מזהירים גם כי בניגוד לבן אדם, עדיין לא הומצא מחשב שיכול להביע אמפתיה ולקחת החלטות שיש להן השלכות מוסריות.\nהיצרנית בוחנת במתקן הניסוי שלה בקליפורניה, יחד עם מהנדסים מטויוטה, דרכים לשמור על חוקי האתיקה ולקבל החלטות בשבריר שנייה - למשל במקרה בו נדרשת עקיפה על פס לבן בגלל שהנתיב חסום על-ידי רכב חונה.\nהיצרניות מנסות למצוא גם דרכים להעביר שליטה במהירות מהנהג האוטומטי לבן אדם שיושב מאחורי ההגה. בניסוי, בו משתתף גרדס, המהנדסים מנסים למצוא פתרון לבעיות עקיפות שעשויות להתעורר - למשל התנוונות יכולת הנהיגה של אנשים שסומכים יותר ויותר על רכב אוטונומי."}
{"article_id": "0,7340,L-4857559,00.html", "header_title": "ילד במוות מוחי אחרי תאונת אופניים חשמליים", "full_text": "בבית החולים שניידר בפתח תקווה הוחמר מצבם של שני הילדים, בני 10 ו-12, שרכבו ביום שישי על אופניים חשמליים בכביש הראשי בטירה ונפגעו ממכונית. בן ה-10 במצב של מוות מוחי, הילד בן ה-12 במצב קשה. נהג המכונית נחקר במשטרה ושוחרר.\nחובש מד\"א רפואת חירום סאהר פדילה שטיפל בפצועים סיפר על הרגעים שאחרי התאונה: \"במרכז הכביש שכבו שני פצועים מחוסרי הכרה שסבלו מפציעות קשות מאוד. הענקנו להם טיפול רפואי ראשוני מציל חיים בשטח וביצענו בהם פעולות החייאה. כאשר מצבם התייצב מעט פינינו אותם, תוך כדי המשך טיפול רפואי, לבית החולים\"."}
{"article_id": "0,7340,L-4647070,00.html", "header_title": "בדקו עכשיו: איזה ציון בטיחות קיבלה המכונית שלכם", "full_text": "באתר משרד התחבורה משולב מנוע חיפוש הכולל מעתה גם את דירוג אבזור הבטיחות של מרבית המכוניות שנעות על הכביש משנת 2012 ואילך. זאת, במסגרת ציוני הבטיחות\n.\n\t המדד מעניק ציון מספרי - 0 לאבזור הנמוך ביותר ועד 8 לאבזור המרבי - במטרה לעודד את הציבור לרכוש מכוניות בטיחותיות יותר. בכך נכללות גם מערכות בטיחות פאסיביות נפוצות, לדוגמה כריות אוויר, וגם מערכות אקטיביות ומתקדמות יותר שבינתיים מוצעות בעיקר ברכבי יוקרה. למשל התראה מפני סטייה מנתיב, בלימה אוטונומית ועוד.\nבאתר משרד התחבורה, תחת לשונית \"\n\",\n\t תמצאו טופס למילוי למציאת דגם המכונית שברצונכם לבדוק. כדי שלא להטריד עצמכם בחיפושים מתסכלים, הצטיידו ראשית ברישיון הרכב כדי להקל במציאת הפרטים למילוי, אם כי תמיד תוכלו למלא אותם בדרכים אחרות או להתמודד עם מספר תוצאות גבוה ומבלבל. כעת בחרו בשם היצרן כפי שמופיע ברישיון או באחד הפרמטרים האחרים (אפשר לבחור באחד או יותר), וחפשו את המכונית שלכם. נזכיר כי הדירוג בשלב זה חלקי, ומתייחס למכוניות משלוש השנים האחרונות.\nהדירוג במכוניות חדשות מופיע גם ברישיון הרכב עצמו - אם כי המידע באתר מפורט יותר וכולל גם פירוט של מערכות הבטיחות המותקנות במכוניתכם. בנוסף, תמצאו שם את דירוג המיסוי הירוק, פרטים טכניים שונים ואת \"תעודת הזהות\" של הדגם במשרד התחבורה."}
{"article_id": "0,7340,L-4661452,00.html", "header_title": "הטבות המס הועילו - זינוק ברכישת מערכות בטיחות", "full_text": "נוהל חדש שהנהיגו משרד התחבורה ורשות המסים באוגוסט 2013, לפיו רוכשי מערכות בטיחות מתקדמות לרכב יקבלו הטבת מס, נושא פרי. כך עולה מנתונים המתפרסמים כעת לראשונה. לפי הנתונים, מאז פרסום התקנות בשלהי 2013, נרשם זינוק של 14% בשיעור הטמעת מערכות בטיחות מתקדמות במכוניות בישראל תודות לתמריצים כספיים שקיבלו יבואניות הרכב.\nבמסגרת תוכנית לעידוד מערכות בטיחות מתקדמות, דוגמת בקרת שיוט אדפטיבית השומרת מרחק מהרכב מלפנים, מצלמת נסיעה לאחור והתראה מפני רכב הנוסע לצידכם (התראת \"שטח מת\"), ניתנות כיום הטבות מס בשיעור של בין 500 ל-2,250 שקל למכונית - בהתאם לאבזור שמותקן בה. בנוסף, יבואניות יכולות להגדיל את ההטבה הניתנת להן באמצעות התקנה מקומית של מערכות בטיחות שונות ומתקדמות - דוגמת מובילאיי ואייווקס - טרם שחרור הרכב מהמכס.\n*\nאפשרות זו נוספה חודש לאחר שהתקנות פורסמו לראשונה, בספטמבר 2013. הן מאפשרות למכוניות לדלג לרמת בטיחות 5, המקנה הטבת מס ליבואנית בגובה 1,800 שקל. על-פי משרד התחבורה, מרבית המכוניות שזכאיות כיום לציון 4 ומעלה (8 הוא הציון הגבוה ביותר) הן מכוניות יקרות יחסית, ולא דגמים משפחתיים או קטנים.\nיש להזכיר בהקשר זה כי מלבד תמריצים המעודדים יבואניות לבחור ברמות אבזור גבוהות יותר, להתקדמות המרשימה יש גם סיבות אחרות. החל מתקנות בטיחות שונות שנכנסו לתוקף באירופה, דרך דרישות מחמירות יותר במבחני הריסוק של ה-Euro NCAP שמתגמלים משמעותית מערכות דומות, וכלה בתחרות בין היצרניות והיבואניות על ליבם של הלקוחות.\nמנתונים שמפרסם כעת משרד התחבורה עולה כי שיעור המכוניות שהציעו למשל מערכת התראה מפני סטייה מנתיב ואי-שמירת מרחק, זינק במכוניות חדשות מ-0.3% ו-0.8% בהתאמה ל-2% במכוניות חדשות. ב-9% מכלל כלי הרכב החדשים הותקנו מערכות מתקדמות בישראל, ובסך הכל עומד כך שיעור החדירה על 11%. מערכת התראה מפני פגיעה בהולכי רגל זכתה לשיעור חדירה מרשים במיוחד. מ-0.1% מכלל המכוניות לפני יישום התכנית, ל-10% כיום.\nמערכות לזיהוי רכב בשטח מת הוטמעו באחוז אחד מכלל כלי הרכב, כמעט כפליים מבעבר. בקרת שיוט אדפטיבית - המתאימה את מהירות הרכב לזו של הרכב לפנים - הגדילה את נוכחותה בצי הרכב הישראלי פי 3 - מ-0.3% מהמכוניות בשנת 2013, לכאחוז ב-2014.\nמצלמות נסיעה לאחור הוצעו בחמישית מהמכוניות שנמכרו בישראל בשנת 2014, גידול של 4% לעומת המחצית השנייה של 2013 ויותר מכפליים מהמחצית הראשונה (9%). גידול מרשים נרשם גם במערכת הניטור ללחץ אוויר בצמיגים (מ-28% בסוף 2013 ל-50% ב-2014), אך זו הורדה מאז מרשימת ההטבות לקראת הפיכתה לחובה בכל רכב חדש."}
{"article_id": "0,7340,L-4677631,00.html", "header_title": "מרצדס מציגה: חנייה בשלט רחוק בלי מאמץ", "full_text": "יצרנית הרכב הגרמנית מרצדס תשיק בקרוב E-קלאס חדשה - מכונית סאלון שתתחרה עם אודי A6 וב.מ.וו סדרה 5 על ליבם של בעלי ממון. ובמרצדס מבטיחים שהדגם החדש יהיה עשיר בטכנולוגיה - החל ממערכות בטיחות מתקדמות, תקשורת בין מכוניות ועד למאפיינים אוטונומיים.\nמרצדס E-קלאס חונה לבד\nאחד הבולטים והמסקרנים שבהם, הוא האפשרות להחנות את המכונית בשלט רחוק - באמצעות יישומון שיותקן בטלפון הנייד של בעל הרכב. כפי שניתן לראות בסרטון, היישומון יאפשר לנווט את המכונית לתוך מקום חניה צפוף והחוצה, בלי להימצא כלל ברכב. פעולה, שלפחות לפי לשון החוק בישראל, אינה חוקית (נהג נדרש להימצא בתוך הרכב בכל זמן שהוא מונע ולהחזיק ידיו על ההגה בזמן תנועה). היישומון יאפשר בנוסף גם לפתוח ולנעול את הדלתות על-ידי קישור NFC (תקשורת טווח קצר).\nמערכת החנייה מרחוק היא כאמור רק אחד החידושים. ה-E-קלאס, שתושק בתערוכת פרנקפורט בספטמבר ותגיע לישראל בשנה הבאה, תוכל לתקשר עם מכוניות מרצדס אחרות הנמצאות באזור, במטרה למנוע פגיעה בהן - למשל בצמתים וביציאה מחנייה. מערכת התקשורת בין מכוניות לא תפעל בשלב ראשון עם מכוניות ממותגים אחרים, אך בתעשיית הרכב הכיוון הוא ברור - תקשורת פעילה בין מכוניות כדי לצמצם את מספר התאונות.\nועוד בחידושים: אם תאונת צד בלתי נמנעת, המכונית תפעיל כריות מיוחדות במושבים שידחפו את הנוסעים לכיוון מרכז התא - להפחתת הסיכון לפגיעת ראש וחזה בזכוכית או דיפון דלת. וכדי לצמצם נזק לאוזני הנוסעים, הרכב ישמיע תדר מיוחד שמפעיל את מנגנון ההגנה הטבעי של האוזניים אצל בני אדם.\nעוד יוצעו בקרת שיוט אדפטיבית שתסייע לא רק בבלימה והאצה ותשמור מרחק, אלא גם תציע סיוע בהיגוי לשמירה על הנתיב. יהיו גם מערכת אקטיבית להתחמקות ממכשול (המכונית תפנה את ההגה ותחזור לנתיב המקורי אחרי מעבר הסכנה), מצלמות היקפיות ותאורת לד קדמית עם 84 נורות שנדלקות כך שלא יווצר סינוור למשתמשי דרך אחרים."}
{"article_id": "0,7340,L-3431012,00.html", "header_title": "נחשפה רשמית: מיני קלאבמן", "full_text": "ההמתנה הגיעה לקיצה - מיני חושפת את הקלאבמן (Clubman). אפשר היה לחשוב שהשקת גרסת סטיישן חדשה למכונית סופר-מיני, לא תלווה ברעש תקשורתי יוצא מגדר הרגיל. אבל בהיסטריית המיני, כנראה שאפילו הגרסה הכי שגרתית זוכה להתעניינות נרחבת.\nב.מ.וו, בעלת הבית של מיני, שיחקה לאורך זמן - ובמהלך שיווקי מבריק - את המשחק המקדים. לא פחות מארבע מכוניות תצוגה, אחת לכל תערוכה בינלאומית גדולה, רמזו על מראה גרסת הסטיישן של מיני. ואלו היו רמזים עבים מאד, כפי שניתן לראות מהתמונות שנחשפו היום (א') סוף-סוף. הדימיון ל\n,\n,\nו\n- ניכר. ולמרות זאת, ואולי בגלל, נדמה שגם הקלאבמן הולכת להפוך ללהיט מכירות כמו המיני הרגילה.\nכבר לא ממש מיני\nעם תוספת של 24 ס\"מ לאורך (שמונה מהם לרווחת הנוסעים מאחור, היתר למטען), מיני קלאבמן מציגה אורך של 394 ס\"מ (370 לרגילה). וזה כלל לא קטן. מצד שני, זה גם אומר שיש מעתה נפח הטענה כמעט-מכובד של 260 ליטר (160 ברגילה), ועם מושבים מקופלים - 930 ליטר (680). הרוחב אגב לא השתנה, אם כי הסטיישן גבוהה בכ-2 ס\"מ מגרסת שלוש הדלתות.\nלא פחות חשוב, לקלאבמן יש חמישה מקומות ישיבה - בניגוד לארבעה בלבד שהוצעו עד עתה. האם אפשר יהיה להידחס בתא הנוסעים או שהיושבים במושב האחורי שוב יצטרכו להשאיר את הרגליים בבית? נחכה ונראה. בכל מקרה, הגישה לשם תהיה קלה מבעבר, לפחות לנכנסים מצד הנוסע. לקלאבמן יש דלת נוספת בצד זה, שנפתחת הפוך ונועדה להקל על הכניסה למושב האחורי. מדובר במרכב א-סימטרי, שכן בצד הנהג אין דלת שכזו.\nעוד נספר שהמיני קלאבמן מצוידת בשתי דלתות נפרדות מאחור שנפתחות בנפרד מיחידות התאורה, וכי היא תוצע - החל בנובמבר השנה אם תהיתם - עם שלוש יחידות כוח בנפח 1.6 ליטר: קופר (עם 120 כ\"ס), קופר-D (טורבו-דיזל, 110 כ\"ס), וקופר-S, לה 175 כ\"ס. היצע תיבות ההילוכים\nשנוספו למיני בראשית השנה, יהיו זהים בקלאבמן לגרסאות הקיימות."}
{"article_id": "0,7340,L-4527298,00.html", "header_title": "מכוניות אוטומטיות זולות - החל מ-65 אלף שקל", "full_text": "לפני מספר ימים סקרנו חמש\nבשוק\n\t הרכב המקומי - הזולות ביותר שתוכלו לרכוש כאן, כולן קטנות וידניות. אלא שלא כולם רוצים, או יכולים לנהוג במכונית עם תיבה ידנית ומצמד אותו יש לתפעל בעזרת רגל שמאל, למרות הוצאות הרכישה - ובדרך כלל - והתפעול הנמוכות יותר שמתלוות לכך. נהגים אלה יתעניינו ודאי ברשימה דומה, רק של אוטומטיות. הרי היא לפניכם:\n- \"יש בהחלט מבצעים והנחות אבל אסור לנו לפרט בטלפון\"\n- סוזוקי אלטו היא המכונית האוטומטית הזולה בישראל. שלא כמו חלק ממתחרותיה המודרניות יותר, היא מציעה תיבה אוטומטית רגילה. היפנית הקטנה היא מכונית מיושנת העומדת בפני החלפה. בהתאם, חווית הנהיגה אינה מרשימה - היא רועשת, לא מאוד נוחה ונעדרת אבזור מודרני. רמת הבטיחות שהיא מציעה אינה מקובלת כיום במכונית חדשה. שכן\nקיבלה שלושה כוכבי בטיחות בלבד במבחן הריסוק.\n- \"אין הנחות, אבל כדאי להגיע. יש לנו תוספות אבזור\"\n- אחת הזולות כידנית וכאוטומטית, למרות התייקרות ניכרת מאז השקתה. ה-i10 היא הצעירה בקטגוריה, ומהמאובזרות שבהן. חבל רק שרמת הבטיחות ב\nמאכזבת,\n\t שכן היא זכתה רק בארבעה כוכבי בטיחות. רמת הנוחות ומרחב המחייה טובים, והאיכות גבוהה יחסית. גם כאן. התיבה האוטומטית היא מהסוג הוותיק שתחסוך לכם \"שיהוקים\" רובוטיים ועלויות גבוהות במקרה תקלה, מאידך תצרוך יותר דלק.\n- מוצעת עם תיבה רובוטית בשתי גרסאות - שלוש דלתות ב-63 אלף שקל במבצע, או חמש דלתות ב-71 אלף שקל. לשתיהן מנוע 1.0 ליטר עם 75 כ\"ס. לסיאט תיבת הילוכים רובוטית לא מרשימה במיוחד, אך היא מציעה תצרוכת דלק טובה, יכולת דינמית ראויה במיוחד, איכות חומרים גבוהה.\nזכתה\n\t גם בחמישה כוכבי בטיחות במבחן הריסוק.\n- \"אין לנו מבצעים\"\n- מכונית המיני של סקודה מגיעה בגרסת חמש דלתות עם שני חלונות אחוריים הנפתחים מעט הצדה. אם אתם מחפשים את הגרסה הזולה ביותר שלה, תשלמו עדיין (במבצע) 5,000 שקלים יותר מהסיאט התאומה, אך תקבלו מנוע חזק יותר ב-15 כ\"ס. גם תיבה ההילוכים בסקודה אינה מרשימה, אך כמו הסיאט היא חסכונית בדלק ואיכותית למדי, ומחזיקה\nשל חמישה כוכבי בטיחות במבחן הריסוק.\n- \"יש מבצע הנחה רשמי של 5,000 שקלים\"\n- רגעים ספורים לפני שמחליפתה המודרנית בהרבה מגיעה, מוצעת אצלנו טויוטה אייגו הישנה בהנחה של 5,000 שקל, כנראה עד סוף המלאי הנוכחי. אלא שיש לזכור כי למרות הכל, לא מדובר במציאה. נוחות הנסיעה בינונית, האיכות נמוכה והאבזור דל. עם זאת, ובמחיר זה, היא בפירוש מעניינת יותר מתאומתה פיז'ו 107 (ראו בהמשך). כדאי לציין כי גם\nהשיגה שלושה כוכבי בטיחות בלבד במבחן הריסוק החשוב.\n- \"אין מבצעים\"\n- המכונית הבאה היא היקרה בחבורה, וכמו האלטו והאייגו גם מהמיושנות בקטגוריה. מחליפתה קרובה להגיע לישראל, ותכונה 108. ל-107 תיבה רובוטית לא מרשימה, אך כמו האייגו היא מאוד חסכונית בדלק ובעלת יכולת דינמית מצוינת. מנגד -\n.\n\t למעט שינויי עיצוב קלילים אין הבדלים של ממש בין האייגו ל-107. בהיעדר מבצעים, הסיבה לרכוש דווקא את הפיז'ו תלויה רק בטעמו של הרוכש.\n1.0 ליטר\n68 כ\"ס\n1.0 ליטר\n66 כ\"ס\n1.0 ליטר\n75 כ\"ס (60 כ\"ס)\n1.0 ליטר\n68 כ\"ס\n1.0 ליטר\n68 כ\"ס"}
{"article_id": "0,7340,L-4672472,00.html", "header_title": "מיני קלאבמן החדשה - בישראל בשנה הבאה", "full_text": "מיני חשפה קלאבמן (Clubman) חדשה - שהופכת מגרסת סטיישן קצת מוזרה לכמעט משפחתית קומפקטית. המכונית החדשה גדולה משמעותית מבעבר, ומציגה ממדים לא רחוקים ממכוניות כמו מאזדה 3 האצ'בק וטויוטה אוריס. כל זאת הופך אותה לאחת המכוניות הגדולות ביותר בתולדות המותג הבריטי מאז עבר לידי ב.מ.וו.\nאורכה עומד על 425 ס\"מ - שלושה יותר ממיני חמש דלתות ורק 2.5 פחות מטויוטה אוריס. רוחבה 180 ס\"מ, רחב בתשעה ממיני רגילה ואף ממשפחתיות דוגמת הונדה סיוויק וטויוטה קורולה. יחד עם בסיס גלגלים של 267 ס\"מ וגובה של 141 ס\"מ, מיני מבטיחה כאן מקום אמיתי לחמישה נוסעים. נפח תא המטען עומד על 360 ליטר, נתון שאף הוא גבוה מכמה משפחתיות קומפקטיות.\nלקלאבמן מבנה שש דלתות ייחודי, עם ארבע דלתות צד ושתי דלתות אחוריות. זאת לעומת מבנה הארבע דלתות וחצי של המכונית הקודמת - דלת נהג, דלת צד עם חצי-דלת לנוסע מאחור ושתי דלתות אחוריות. למעשה, דלתות המטען המפוצלות הן סממן המרכב האחרון שנותר מהקלאבמן המקורית של אוסטין הבריטית.\nמיני תציע את המכונית בתחילה עם מבחר של שלושה מנועים ושלוש תיבות הילוכים. דגם הבסיס יהיה הקופר, עם מנוע טורבו-בנזין שלושה צילינדרים, נפח של 1.5 ליטר ו-136 כ\"ס. דגם זה יוצע עם תיבת שישה הילוכים ידנית או אוטומטית, ויאיץ מעמידה ל-100 קמ\"ש בתוך 9.1 שניות. תצרוכת הדלק לגרסה האוטומטית עומדת על בין 16.9 ל-17.2 ק\"מ לליטר בממוצע בתנאי מעבדה, בהתאם למידת החישוק (החל מ-\"16).\nגרסה שנייה תהיה הקופר S, עם מנוע ארבעה צילינדרים בנפח 2.0 ליטר, טורבו-בנזין, שמפיק 192 כ\"ס. ה-S תאיץ מעמידה ל-100 קמ\"ש בתוך 7.1 שניות ולמהירות מרבית של 228 קמ\"ש (205 בקופר). כל זאת בשידוך לתיבת שמונה הילוכים אוטומטית - פעם ראשונה בה ב.מ.וו מציעה זאת גם במותג הבריטי.\nבאירופה הקלאבמן תוצע גם בגרסת קופר D, עם מנוע טורבו-דיזל (2.0 ליטר, 150 כ\"ס). דגם זה לא צפוי להגיע לישראל. שתי הגרסאות האחרות, לעומת זאת, ישווקו אצלנו החל במחצית הראשונה של 2016 - כך נמסר ל-ynet מחברת דלק מוטורס, יבואנית מיני. מחיר הדגם החדש לא פורסם, אך צפו לתג-מחיר גבוה מדגמי השלוש וחמש דלתות הקיימים. דגם החמש עולה כיום החל מ-180 אלף שקל לקופר, והחל מ-212 אלף לגרסת הקופר S."}
{"article_id": "0,7340,L-4836416,00.html", "header_title": "שוק הרכב בוער - כמעט 200 אלף מכוניות ב-7 חודשים", "full_text": "הסדר בטבלת שיאניות המכירה נותר כשהיה, כאשר יונדאי שומרת על ההובלה עם פער של כ-3,000 יחידות לעומת אחותה הקוריאנית קיה. שני המותגים מסרו יחד 52,580 יחידות, יותר מ-27% מכלל השוק. טויוטה היפנית שומרת על המקום השלישי, בין היתר בזכות הגעתה של\n.\n\t במקום הרביעי ממוקמת סקודה שמציגה שיפור עקבי ואת הצמיחה הגדולה ביותר (32%) בעשירייה הראשונה. היא מקדימה את מאזדה ומיצובישי במקומות חמישי-שישי, שתיהן עם ירידות קלות לעומת אשתקד. שביעית ניסאן, אף היא עם שיפור קל לעומת שבעת החודשים הראשונים ב-2015.\nמשתפרות נוספות במהלך שבעת החודשים הראשונים של השנה ובקרב 20 המותגים המובילים הן: פורד עם זינוק של למעלה מ-100% לעומת אשתקד (מקום 20, 2,746 מכוניות חדשות), סיטרואן עם עלייה של 44% (מקום 13, 5,409 מכוניות חדשות), פולקסווגן ואודי כל אחת עם 31% (מקומות 12 ו-18 בהתאמה), ופיז'ו שצמחה ב-30% וממוקמת 16. בשוק היוקרה אין חדש; אודי ממשיכה להוביל (3,211 מסירות) לפני מרצדס (2,658), ב.מ.וו (2,124) ולקסוס (999).\n1. יונדאי: 27,733\n2. קיה: 24,847\n3. טויוטה: 19,826\n4. סקודה: 13,853\n5. מאזדה: 11,215\n6. מיצובישי: 10,440\n7. ניסאן: 7,912\n8. סוזוקי: 6,929\n9. רנו: 6,795\n10. שברולט: 6,135"}
{"article_id": "0,7340,L-4642142,00.html", "header_title": "גם אתם יכולים גג פתוח, בפחות מ-70 אלף שקל", "full_text": ". לקראת האביב סקרנו עבורכם לאחרונה היצע\nבשוק הרכב הישראלי. אבל לא כל אחד מכם, ובוודאי לא אנחנו, מסוגל לשלם כמה מאות אלפי שקלים עבור מכונית. לכן אנחנו ממשיכים בסקירה, ומביאים לכם כעת מדריך דומה, רק למי שלא נמצא בקשרי ידידות מופלגים עם מנהל סניף הבנק: מכוניות פתוחות אבל משומשות ובתקציב מוגבל, עד 70 אלף שקל - בערך כמו מחירה של מכונית מיני חדשה.\nמבחר המכוניות הפתוחות לא גדול במיוחד בישראל. ובכל זאת, הצלחנו להרכיב רשימה ארוכה של מכוניות משנתונים שונים - החל בדגמים זולים במיוחד וישנים יחסית, ועד למכוניות מודרניות - לצורך הרשימה בחרנו רק במכוניות משנת 2000 ואילך, ובתקציב קשיח של עד 70 אלף שקל.\n: המחירים המצוינים הם לפי מחירון הרכב המרכזי בישראל, של לוי יצחק. אנחנו יודעים (וכדאי שגם אתם תקחו בחשבון) כי במקרים רבים, בעיקר כאשר מדובר במכוניות נדירות, המחיר המבוקש עשוי להיות גבוה משמעותית מהנקוב בחוברת. כמו כן, בקניית מכונית משומשת מומלץ להשאיר בצד כסף למקרה שיידרש יישור-קו, וכמובן לבדוק את המכונית היטב לפני הרכישה. הרשימה לפניכם:\nדגם ה-TT הספורטיבי, שיעלה לכם מאות אלפי שקלים אם תזמינו אותו \"חדש מהניילונים\", ניתן להשגה בתקציב מהשנים 2003-2000. זהו הדור הראשון (והנאה ביותר לטעמנו) של המכונית, מציע מנוע 1.8 ליטר טורבו וגג בד. המחיר? בין 38 ל-67 אלף שקל.\nשם נרדף לרוח בשיער וחווית הנהיגה הצעירה, הוא הספיידר - דגם הקבריולה של אלפא רומיאו שבתקציב שלנו מבוסס על פלטפורמת ה-159 המשפחתית (אופל וקטרה במקור). המנוע כאן בנפח 2.2 ליטר (גרסאות ה-V6 יקרות מדי), ותוכלו להרשות לעצמכם דגם 2007 תמורת 66 אלף שקל.\nמכוניות היוקרה של ב.מ.וו ידועות כיקרות לרכישה ואחזקה. ובכל זאת, יש מבחר גדול יחסית של דגמי קבריולה מהמותג, בהן ה-Z4 הספורטיבית שנכנסת בתקציב בגרסאות 2.5 ו-3.0 ליטר מהשנים 2003 עד 2005. והמחיר? בין 54 ל-70 אלף שקל. דגם נוסף של המותג הוא הסדרה 3, כאן תוכלו לרכוש דגמי 320, 325 ואף את ה-330 במחיר של בין 36.5 ל-70 אלף שקל, ומהשנים 2001 עד 2005.\nה-S2000 הייתה מכונית חריגה בימי חייה, עם מנוע 2.0 ליטר בעל קו אדום גבוה במיוחד ותג-מחיר גבוה לא פחות. היא נכנסת בתקציב בשנתונים 2005-2000, ובמחיר תיאורטי מאוד של בין 33.5 ל-70 אלף שקל - אבל הפופולאריות בקרב חובבי גג נפתח הופכת אותן לנדירות במיוחד.\nהרודסטר הספורטיבית של טויוטה, ה-MR2, מציעה מנוע מרכזי ייחודי לתקציב שלנו, והנעה אחורית. ניתן לרכוש אותה משנתונים 2004-2001 ועם תיבה ידנית או רובוטית, במחיר של בין 29 ל-46.5 אלף שקל.\nה-XK8 - לפני עשור זו הייתה מכונית ספורט סופר-יקרה ואקסקלוסיבית, ואחת המכוניות היפות בעולם. עכשיו היא שלכם תמורת בין 58 ל-69 אלף שקל. אם תצליחו למצוא אחת מהבודדות שנמכרו בישראל.\nאחת ממכוניות הגג הנפתח המצליחות בתולדות ישראל, ומכאן גם הנפוצה והזולה יחסית. בתקציב נכנסים שני דורות שלה - ה-\"NB\" (דור שני) בעל מנוע 1.8 ליטר מהשנים 2005-2003, וה-NC המודרנית יותר שמגרדת את התקציב (67 אלף שקל) בשנת השיווק הראשונה, 2006.\nמכונית הרטרו מוצעת גם בדגם גג בד מתקפל. בתמורה ל-65-58 אלף שקל, תוכלו לרכוש קופר או קופר S (עם או בלי מגדש בהתאמה), מהשנים 2007-2005 - הדור הראשון של הדגם.\nכמו ב.מ.וו, גם כאן יש מבחר עשיר יחסית של דגמים. בתקציב ניתן לבחור בין ה-SLK הקטנה (דגמי 2005-2002) עם הגג הקשיח-מתקפל, לבין ה-CLK הגדולה-מרווחת יותר מהשנים 2004-2000 ובמבחר גרסאות. המחירים? בין 46 ל-52 אלף שקל ל-SLK, ובין 34 ל-66 אלף שקל ל-CLK.\nבמשך שנתיים היפנים שיווקו בישראל מיקרה קופה-קבריולה, דגם ייחודי בפלח הסופר-מיני עם גג קשיח מתקפל וארבעה מושבים. בתקציב כל שנות הדגם (2009-2007) במחיר של בין 42.5 ל-66 אלף שקל.\nזוכרים שפעם היה מותג כזה? ה-9-3 קבריולה אמנם לא זכתה להצלחה בישראל, אבל אם תמצאו אחת תקבלו מכונית מרווחת ונעימה יחסית למקובל בקטגוריה. המחיר? בין 43 ל-56 אלף שקל לדגמי 2005-2004.\nמותג המכוניות העירוניות של מרצדס הציע מאז ומתמיד דגמי קבריולה, ואף מכונית רודסטר ספורטיבית (גם אם בעלת מנוע זעיר). במבחר ניתן למצוא את הרודסטר הנדירה מאוד בכ-49 אלף שקל (דגם 2005), או את הפורטו העירונית והמוכרת יותר, במחיר של החל מ-24 אלף שקל (שנת 2003).\nשני דגמים של פולקסווגן נכנסים בתקציב, הגולף המסורתית בעלת גג הבד (שנים 2001 ו-2002 במחיר של 29-32 אלף שקל), ודגם האיוס עם הגג הקשיח-מתקפל שמבוסס על אותה פלטפורמה (60 אלף שקל, שנת 2007).\nיצרנית הרכב הצרפתית מביאה למדריך הזה שלושה דגמים - ה-206CC המצליחה שנמכרה בכמויות נאות, ודגמי ה-207CC ו-307CC המודרניים יותר"}
{"article_id": "0,7340,L-4212519,00.html", "header_title": "זמן לנקות: איך לשטוף את הרכב, וממה להימנע", "full_text": "מכוני שטיפת הרכב עובדים קשה מאוד בימים האחרונים. לא רק שהחורף עבר ואפשר לשטוף (כמעט) בלי לחשוש מגשם מלכלך, חג הפסח הוא מסורתית מזמני הניקיון האהובים על הישראלים. רבים ממהרים לשטוף את הרכב לפני החג, בין אם כדי לבער את החמץ שהצטבר בו, ובין אם בשביל לחסל את הטינופת שהצטברה בו בכל חודשי החורף.\nאבל רגע לפני שגם אתם רצים למכון שטיפה אוטומטי ומשחררים כמה עשרות שקלים לטובת התענוג, יש לנו כמה עצות קטנות שיעשו לכם את החיים לזולים יותר, אבל גם ישמרו טוב יותר על צבע הרכב, ואפילו על ערכו. קצת תשומת לב, זמן והשקעה, ואולי תחסכו נזקים שעשויים להוביל אפילו לצביעה מחדש של המרכב.\nזה מהיר. ונכון, זה מצוין לעצלנים-חסרי זמן או סבלנות. אבל שטיפת רכב אוטומטית, כמעט בכל המקרים,\nדלי, סמרטוט רך, סבון וספוג. 25 דקות, והרכב נראה מבחוץ כמו חדש. וגם תרוויחו קצת כושר.\nהצמיג נועד כדי לקשר בין גוף המתכת הכבד שנע במהירות של 100 קמ\"ש, לבין האספלט שמתחת. לכן עליו להיות לא רק תקין ומנופח לפי הוראות היצרנית, אלא גם דביק ככל שאפשר. חומרי הניקוי של הצמיגים אמנם הופכים אותו ליפה ומבריק יותר, אך חלקם גורמים להתייבשות מואצת של הצמיג (ובכך לאובדן אחיזה וכושר בלימה), והחומר הסיליקוני מוריד את האחיזה באופן משמעותי, ולמעשה מסכן את הנוסעים.\nמים וסבון. ממילא הצמיג יתלכלך ברגע שתצאו מהחנייה\nאז כנראה שהשנה לא תהיה שנת בצורת, אבל בכל זאת - שטיפה עם צינור מבזבזת כמויות אדירות של מים, וצינורות בלחץ גבוה יכולים גם לגרום לנזקים לחלקי פלסטיק ולצבע הרכב.\nדלי, כמובן.\nחומרי ניקוי שונים עשויים להקנות לחלקי הפלסטיק מראה מבריק ו\"חדש\", אבל אם תחברו אותם לשמש הישראלית, תקבלו בחלק מהמקרים סדקים ואיתם קרקושים שונים. חשוב לזכור - תיקון קונסולה קדמית למשל, הוא עסק יקר למדי.\nמטלית לחה, או שימוש מצומצם בחומר ניקוי ייעודי באיכות גבוהה.\nכי זה לא ממש בריא לכם, והתייבשות מהירה של הצבע בתנאים אלה תזיק יותר מאשר תועיל.\nשטיפת רכב יש לעשות במקום מוצל, או בשעות אחר הצהריים כאשר השמש אינה מכה בעוז.\nסמרטוטים ישנים בהם השתמשתם גם לנקות את המרכב והחישוקים\nהדרך הזולה, קלה ויעילה ביותר לנקות את בלי להשאיר סימני מים או שריטות, היא עם עיתון מקומט לכדור, ונוזל רגיל לניקוי שמשות."}
{"article_id": "0,7340,L-4849050,00.html", "header_title": "שוק הרכב ממשיך לשבור שיאים – כ-25 אלף מכוניות נמכרו באוגוסט", "full_text": "שיא נוסף נשבר בקטגוריית רכבי הפנאי שממשיכים לצבור פופולאריות בשוק המקומי. מיצובישי מסרה יותר מ-2,000 דגמי אאוטלנדר באוגוסט וקבעה בכך שיא מסירות חודשי לרכב פנאי. שיא המסירות הכללי בחודש אחד עדיין שמור לדור הראשון של מאזדה 3 עם 2,500 מכוניות.\nעל פי הערכות בענף נראה כי גם ספטמבר יהיה חודש מסירות חזק, במיוחד לקראת השינויים הצפויים במס הירוק בתחילת 2017, שייקרו את מחיר המכוניות החדשות."}
{"article_id": "0,7340,L-4850196,00.html", "header_title": "שוק הרכב ממשיך לבעור - בדרך לשבירת השיא", "full_text": "המקום השלישי שייך החודש במפתיע למיצובישי, עם 2,880 מכוניות שרובן המכריע מגיע מדגם האאוטלנדר, האחראי ללא פחות מ-2,165 מהן. מסירות אוגוסט\nעוד עולה מנתוני המכירות כי מותגי יוקרה וספורט מציגים זינוק מרשים מול התקופה המקבילה אשתקד. מזראטי מכרה 34 מכוניות לעומת 22, פרארי מכרה השנה 9 מכוניות לעומת 0 מדווחות אשתקד, אסטון מרטין מכרה 12 לעומת 0, ופורשה 69 לעומת 42. יגואר מכרה 119 יחידות לעומת 48, ולנד רובר 260 מול 123. סמארט הקטנה עלתה ל-156 לעומת 20 אשתקד.\n1. קיה - 4,229\n2. יונדאי - 3,143\n3. מיצובישי - 2,880\n4. טויוטה - 2,872\n5. סוזוקי - 2,185\n6. סקודה - 1,880\n7. ניסאן - 1,047\n8. מאזדה - 887\n9. רנו - 884\n10. שברולט - 794\n1. יונדאי - 30,876\n2. קיה - 29,076\n3. טויוטה - 22,698\n4. סקודה - 15,773\n5. מיצובישי - 13,320\n6. מאזדה - 12,102\n7. סוזוקי - 9,114\n8. ניסאן - 8,959\n9. רנו - 7,679\n10. שברולט - 6,929"}
{"article_id": "0,7340,L-4855329,00.html", "header_title": "פרסום ראשון: עובדי הרכבת באולטימטום להנהלה", "full_text": ". חשבתם שהקרב המתוקשר בין עובדי רכבת ישראל להנהלת החברה הסתיים לאחר \"כניעתה\" של ההנהלה? טעיתם. ynet מפרסם כעת לראשונה כי ועד עובדי רכבת ישראל בתמיכת איגוד עובדי התחבורה בהסתדרות, שלח היום (ה') מכתב ובו מוזהרת ההנהלה כי אם לא תפגש - עד ה-21.9, יום רביעי - עם הוועד בנושא כוח האדם במרכז השליטה והבקרה, יוכרז סכסוך עבודה. ההנהלה ענתה, הוועד השיב - וההאשמות ההדדיות לפניכם.\nהסכסוך הנוכחי בין ועד עובדי הרכבת להנהלה\n,\n\t ועסק בהחלטת הרכבת להעביר אתתים מתא איתות בחיפה-מזרח למרכז השליטה והבקרה של הרכבת. בהנהלה אמרו כי העברת העובדים תאריך את משך ההגעה של חלקם לעבודה בכ-15 דקות, אך בתמורה דורש הוועד מההנהלה לשלם לכל אחד מהם מענק בסך 15 אלף שקל. בעקבות דרישה זו של הרכבת החליט הוועד לעצור את הדרכות הנהגים בקו רכבת העמק החדש, ובכך להעמיד בספק את פתיחתו בערב סוכות כמתוכנן.\nהנהלת הרכבת פנתה לבית הדין לעבודה בחיפה וביקשה לאסור באמצעותו על העובדים לשבש את העבודה, אך בית הדין קבע כי כל עוד הפגיעה היחידה האפשרית היא ברכבת העמק שעדיין לא פעילה, מדובר בפגיעה \"מידתית\". השופטים גם הורו להנהלת הרכבת לפצות את העובדים באופן הולם. על כך ערערה הרכבת בפני בית הדין הארצי לעבודה, אך זה דחה את הערעור. השתלשלות דברים זו גרמה לרכבת לחזור בה,\nלוותר על העברת העובדים למרכז המשואה.\nאלא שמיד לאחר פרסום החלטה זו, פנה סמנכ\"ל בטיחות, ביטחון ואיכות סביבה ברכבת, ירון הדרי, ליו\"ר ועד עובדי הרכבת הארצי, ניקה שמחוביץ', ובו דרישה \"להורות לעובדים לשוב ולבצע את עבודתם הסדירה והמלאה ללא עיצומים\". הדרי כתב כי \"כפי שהודעתי לך אתמול, ועל-מנת שלא לעכב את פתיחת קו העמק לאור העיצומים בהם אתם נוקטים, פועלת החברה לפתיחת הקו באמצעות עובדי משואה הקיימים תוך השארת עובדי תא האיתות בחיפה-מזרח בעמדתם.\n\"באשר לטענתך, כי יש בהחלטה זו של החברה משום הגדלת העומס על עובדי משואה\", מוסיף הדרי, אציין כי טענה זו תמוהה לאור העובדה כי החברה פותחת מעת לעת קווים חדשים מבלי שעלתה טענה דומה. נהפוך הוא, לא אחת טענו עובדי משואה כי היקף שעות עבודתם השבועי, אינו מגיע לעיתים כדי משרה מלאה, דבר שאינו מאפשר עבודה בשעות נוספות כפי שהיו רוצים\", כתב.\nהדרי כתב כי \"בכל מקרה, וככל שתחפוץ בכך, החברה מסכימה לבצע בדיקת עומסים באמצעות הנדסת ייצור בקרב עובדי משואה ולבחון אם יש מקום לשנות את שיטת הפרמיה והנורמות הקבועות בה בהתאם לתוצאות הבדיקה\", וסיים ב\"לאור כל האמור,\n(ההדגשות לא במקור, ה.פ), ובכלל זה לקיים הדרכות לנהגי נוסעים על קו העמק החדש\".\nלמכתב זה ענו היום (ה') אנשי הוועד בזעם. \"אזכירך כי לפני כשבועיים הצהרת כי בפני בית הדין האזורי בחיפה כי המשואה (מרכז השליטה והבקרה של הרכבת בחיפה, ה.פ) אינה מסוגלת לפתוח את ק העמק ללא תוספת חמישה עובדים, ולפיכך ניוד חמשת העובדים למשואה הוא חיוני לפתיחת קו רכבת העמק וללא הניוד הקו לא יפתח\", כך מזכיר הוועד להדרי. \"והנה, לאחר קבלת החלטת בית הדין האזורי אשר דחה את עמדתכם, נשלח על-ידך מכתב ובו הודעת כי הנכם מתעתדים לפתוח את קו רכבת העמק במצבת העובדים הנוכחית\", ממשיך הוועד ומבהיר.\n\"בהינתן ההנחה כי אמרתם אמת בפני בית הדין, אזי ברור כי מטרת מכתבך הינה פעלת לחץ שלא כדין ובחוסר תום לב משווע כלפי העובדים, תוך התעלמות מהמצב אליו הבאתם את אזרחי המדינה תוך שאתם מודיעים בצורה לא אחראית לממשלה ולציבור כי קו רכבת העמק יפתח בעיתו\", כך במכתב. \"אשר על כן ועל מנת לנסות ולהסדיר עניין זה בהסכמה וללא מניפולציות והתנהגות חד-צדדית כוחנית מצדכם - אנו קוראים לכם למשא ומתן בהול ודחוף בכל שעה על-מנת להסדיר את עניין פתיחת קו העמק בצורה מקצועית, ללא הכבדה חסרת רסן על העובדים במשואה.\n\"\n\", מציין הוועד לבסוף.\nלמכת זה ענה הדרי באופן מיידי. \"נראה כי נציגות העובדים שמה לעצמה למטרה לפגוע באזרחי מדינת ישראל ולעכב את פתיחת קו העמק בכל מחיר\", הוא כותב בתשובה. \"הייתי מצפה כי תברכו על המאמצים שעשתה החברה על-מנת לאפשר את פתיחת קו העמק תוך הותרת עובדי חיפה-במזרח בעמדותיהם, אלא שתחת זו עולה כי התמלאתם אכזבה שכן אין עוד בסיס לדרישותיכם הכספיות\", הוסיף.\nלהערכת הדרי, המייצג במכתבו את ההנהלה, ועד העובדים החליט כי יכריז על סכסוך עבודה בכל מקרה. \"תוכן מכתבך מלמד כי מטרתכם היא אחת: הכרזת סכסוך עבודה נוסף בחברה, תהא הסיבה אשר תהא\", הוא מציין ומוסיף: \"\n\"."}
{"article_id": "0,7340,L-4854126,00.html", "header_title": "ריקול: אינפיניטי QX60 ואופל ויווארו למוסך", "full_text": "לדברי היבואנית, הכשל עלול גם לגרום לאי הפעלת נורית המתריעה על ניטרול כרית האוויר. היבואנית תזמין את בעלי כלי הרכב הרלוונטיים לאחד ממרכזי השירות המורשים, לצורך החלפת יחידת בקרה. משך התיקון להערכת קרסו עומד על כ-45 דקות.\nהודעה לבעלי כלי הרכב הרלוונטיים תישלח בימים הקרובים בדואר. מקרסו נמסר כי בעלי אינפיניטי QX60 מתאריכי הייצור המצוינים שהגיעו ארצה ביבוא אישי, נדרשים ליצור קשר עם מחלקת השירות כדי לבדוק האם גם רכבם כלול בקריאה לתיקון.\nיש להזכיר כי תקנות הרכב בישראל קובעות כי בעל הרכב לא ישא בכל הוצאה הקשורה לקריאה חוזרת לתיקון. עוד קובעת התקנה כי חובה לבצע את התיקון תוך 6 חודשים, וכי מי שלא יעשה זאת, לא יורשה לחדש את רישיון הרכב או להעביר עליו בעלות."}
{"article_id": "0,7340,L-4853759,00.html", "header_title": "מעכבים את רכבת העמק - 3 עובדים דורשים 15 אלף שקל", "full_text": ". זאת בעקבות סכסוך עבודה שפרץ לאחר החלטת הנהלת הרכבת לסגור את תא האיתות האחרון בחיפה, הפועל במבנה מימי המנדט, ולהעביר את שלושת עובדיו אל מרכז השליטה והבקרה של הרכבת בעיר. העברת העובדים מחיפה-מזרח אל המרכז שנמצא בתחנת חוף הכרמל תאריך את משך ההגעה של חלקם לעבודה בכ-15 דקות. בתמורה דורש הוועד מההנהלה לשלם לכל אחד מהם מענק בסך 15 אלף שקל.\nהנהלת הרכבת פנתה לבית הדין לעבודה בחיפה בדרישה שיאסור על העובדים לשבש את העבודה, ואלה התחיייבו שלא לפגוע בקווים הפעילים. שלושת השופטים קבעו כי כל עוד הפגיעה היחידה תהיה ברכבת העמק, שעדיין לא פעילה ולכן אין נוסעים וחברות מסחריות התלויים בה לפרנסתם, מדובר בפגיעה \"מידתית\". עם זאת הורו השופטים להנהלת הרכבת לדון עם העובדים על פיצוי הולם, והבהירו כי אם לא יושג פתרון עד ה-22 בספטמבר, ישוב בית הדין לדון בנושא. רכבת העמק מתוכננת להתחיל להסיע נוסעים בערב סוכות, ה-16.10.\nבוועד העובדים טוענים כי בעבר שילמה הנהלת הרכבת לעובדים תמורת העברתם למקום עבודה אחר, ולכן עליה לעשות זאת גם הפעם. עוד טענו בוועד כי מדובר בעובדים מבוגרים שהמעבר אינו קל להם. בתגובה שהועברה היום (13.9), אומר עוד הוועד כי \"לאחר שבית הדין האזורי ובית הדין הארצי לעבודה דחו מכל וכל את טענות הנהלת רכבת ישראל, פונה עתה ההנהלה להאשים את העובדים במחדליה שלה תוך שהיא לא בוחלת בסילופים וחצאי אמיתות. בית הדין האזורי קבע כי העיצומים לא פוגעים בנוסעים. עוד הוא קבע כי מדובר בצעדים מידתיים ויש לפצות את העובדים על זמן הנסיעה שנוסף להם (ואכן, דרישת הוועד הייתה לפצותם על זמן הנסיעה בלבד בניגוד לדברי ההנהלה).\n\"בית הדין לעבודה אף הביעה תמיהה על כך שהנהלת הרכבת סירבה לנהל על כך משא ומתן. בית הדין הארצי כאמור קיבל טענות אלה. יש להצטער שהנהלת הרכבת מסרבת פעם אחר פעם ללנהל הידברות עם הוועד ופונה להכפשות בכלי התקשורת. מוטב להנהלת הרכבת להתחיל ליישם את החלטות בית הדין במקום לבזות אותו\".\nמהנהלת רכבת ישראל נמסר: \"תא האיתות המדובר הוא מבנה ישן מתקופת המנדט הבריטי, עם נגישות נמוכה וללא תחנת רכבת פעילה הסמוכה אליו. המעבר למרכז השליטה והבקרה, שהינו מתקן מודרני המצוי בצמוד לתחנת רכבת פעילה, ייטיב עם העובדים. אנו תמהים על החלטת בית הדין לעבודה על-כך שיש לפצות את העובדים, על צעד שלמעשה מיטיב עם תנאי העבודה שלהם. אך עם זאת, רכבת ישראל מכבדת את הצו והשהתה את העברת העובדים\".\nעוד נמסר כי: \"הבחירה של ועד עובדי הרכבת לפגוע בפתיחת קו העמק ובשירות החדש שאנו מספקים לתושבי מדינת ישראל, מתוך סחטנות לתנאי עבודה משופרים של 3 עובדים, מעיד שוב על הציניות והכוחניות שהם לא מהססים לעשות בה שימוש. החזקת קו העמק כבן ערובה לטובת תוספת שכר לשלושה עובדים הוא מעשה שלא יעשה והנהלת רכבת ישראל לא מתכוונת לעבור על כך לסדר היום ושוקלת את צעדיה הארגוניים והמשפטיים\"."}
{"article_id": "0,7340,L-4854427,00.html", "header_title": "הרכבת נכנעה - \"ויתרנו למען רכבת העמק\"", "full_text": "פסיקת בית הדין לעבודה הערב (ג') בעד עובדי הרכבת ונגד החלטת ההנהלה בנושא סכסוך האתתים\nואשר עלול היה לגרום לעיכוב בפתיחה המתוכננת של רכבת העמק (ערב סוכות, 16.10), שכנעה את ההנהלה לסגת מהחלטתה ולוותר על העברת האתתים ממקומם.\nבתגובה לפניית ynet אומרים ברכבת כי \"הנהלת רכבת ישראל, שחרטה על דגלה את השרות לאזרחים, ולצד זה כיבוד החלטות בית הדין, הגם שאינה מסכימה להן במקרה זה, החליטה שלא להעביר את אתתי חיפה מזרח למשואה, להשאיר אותם במקומם ובכך לאפשר את המשך הדרכות הנהגים ופתיחת רכבת העמק. הבקרה והשליטה על רכבת העמק תעשה ממשואה. רכבת ישראל תמשיך בהדרכות הנהגים החל ממחר בבוקר\".\nאתמול (יום ב, 12.9)\nכי ועד עובדי הרכבת עצר עד להודעה חדשה את הדרכות הנהגים בקו רכבת העמק החדש. זאת בעקבות סכסוך עבודה שמקורו בהחלטת הנהלת הרכבת להעביר שלושה אתתים מתא איתות בחיפה-מזרח למרכז השליטה והבקרה של הרכבת בתחנת חוף הכרמל. לדברי ההנהלה, מדובר בהחלטה על סגירת תא האיתות האחרון בחיפה, הפועל במבנה מימי המנדט, והעברת עובדיו אל מרכז השליטה והבקרה של הרכבת - המשואה. בהנהלה טענו אתמול כי העברת העובדים תאריך את משך ההגעה של חלקם לעבודה בכ-15 דקות, וכי בתמורה דורש הוועד מההנהלה לשלם לכל אחד מהם מענק בסך 15 אלף שקל.\nהנהלת הרכבת פנתה בתגובה לבית הדין לעבודה בחיפה בדרישה שיאסור על העובדים לשבש את העבודה, ואלה אכן התחייבו שלא לפגוע בקווים פעילים, אך כן בקו רכבת העמק המתוכנן. שלושת השופטים קבעו כי כל עוד הפגיעה היחידה תהיה ברכבת העמק, שעדיין לא פעילה, מדובר בפגיעה \"מידתית\". השופטים הורו להנהלת הרכבת לפצות את העובדים באופן הולם. על כך ערערה הערב הרכב בפני בית הדין הארצי לעבודה, אך זה דחה את הערעור.\nבתגובה החליטה הרכבת לחזור בה 'כדי לאפשר את פתיחת קו רכבת העמק במועד'. \"הערב פסק בית הדין לעבודה כי רכבת העמק לא תופעל בעיתוי שנקבע בשל אי היענות הנהלת הרכבת לתנאי הכניעה שהציבו שלושת האתתים, המגובים למרבה הפלא על-ידי הוועד ויו\"ר ההסתדרות\", אמרו ברכבת ל-ynet. \"הנהלת רכבת ישראל, שחרטה על דגלה את השרות לאזרחים, ולצד זה כיבוד החלטות בית הדין, הגם שאינה מסכימה להן במקרה זה, החליטה שלא להעביר את אתתי חיפה מזרח למשואה, להשאיר אותם במקומם ובכך לאפשר את המשך הדרכות הנהגים ופתיחת רכבת העמק במועד. רכבת ישראל תמשיך בהדרכות הנהגים החל ממחר בבוקר\".\nיש לציין כי בוועד עובדי הרכבת טענו אתמול והיום כי הנהלת הרכבת 'סילפה והעבירה חצאי אמיתות לתקשורת'. \"לאחר שבית הדין האזורי ובית הדין הארצי לעבודה דחו מכל וכל את טענות הנהלת רכבת ישראל, פונה עתה ההנהלה להאשים את העובדים במחדליה שלה תוך שהיא לא בוחלת בסילופים וחצאי אמיתות. בית הדין האזורי קבע כי העיצומים לא פוגעים בנוסעים. עוד הוא קבע כי מדובר בצעדים מידתיים ויש לפצות את העובדים על זמן הנסיעה שנוסף להם\".\nבוועד העובדים מזכירים עוד כי הדרישה הייתה לפיצוי על זמן הנסיעה בלבד ולא מענק של 15 אלף שקלים כפי שדיווחה ההנהלה. עוד אמרו כי \"בית הדין לעבודה אף הביע תמיהה על כך שהנהלת הרכבת סירבה לנהל על כך משא ומתן. בית הדין הארצי כאמור קיבל טענות אלה. יש להצטער שהנהלת הרכבת מסרבת פעם אחר פעם לנהל הידברות עם הוועד ופונה להכפשות בכלי התקשורת. מוטב להנהלת הרכבת להתחיל ליישם את החלטות בית הדין במקום לבזות אותו\", דברי הוועד."}
{"article_id": "0,7340,L-4854161,00.html", "header_title": "תנועת הרכבות בקו נהריה-נתב\"ג תופסק הלילה", "full_text": "רכבת ישראל תפסיק את תנועת הרכבות הלילה בקו נהריה-נתב\"ג. תנועת הרכבות תופסק החל מחצות הלילה (ה-14.9) ועד לחמש בבוקר לצורך הכנסת כלי הנדסה כבדים לרצועת הרכבת, באזור ת\"א, כחלק מהיערכותה של רכבת ישראל למבצע התשתית בשבוע הבא.\nתחנת הרצליה תהיה התחנה הסופית עבור הרכבות היוצאות מנהריה בשעות הלילה. מרכבת ישראל נמסר כי היא תפעיל עבור הנוסעים שירות אוטובוסים ללא עלות שיפעל בין נתב\"ג, ת\"א מרכז והרצליה, בשני הכיוונים בכדי לאפשר לנוסעים המגיעים מצפון המשך לתחנות היעד ואיסוף הנוסעים מהתחנות המושבתות על מנת להביאם לתחנת הרצליה בכיוון צפון. התנועה בנתיבי איילון תימשך כסדרה."}
{"article_id": "0,7340,L-4855161,00.html", "header_title": "מובילאיי נגד טסלה, סיבוב 4", "full_text": "כך אמר אמנון שעשוע, מייסד ובעלי חברת הטכנולוגיה מובילאיי, יצרנית מערכות הבטיחות הישראלית, בראיון לסוכנות הידיעות רויטרס. \"אוטו-פיילוט (מערכת הנהיגה האוטונומית של טסלה, ה.פ) אינה מתוכננת לכסות את כל המצבים המסוכנים שעלולים להביא לתאונה באופן יעיל. לא משנה איך בוחנים אותה, אוטו-פיילוט היא מערכת סיוע לנהג, ולא מיועדת לנהיגה ללא-נהג\", הוסיף.\nהתייחסות יוצאת דופן זו של שעשוע ביחס ליצרנית הרכב עמה שיתף פעולה עד לפני מספר שבועות, נתפסת בתעשייה כתשובה ישירה לטענותיה של טסלה השבוע, לפיהן שיפור מערכת הנהיגה האוטונומית אוטו-פיילוט, יאפשר למכוניות אותן היא מייצרת להיות בטוחות יותר, תוך הסתמכות פחותה על המצלמה אותה פיתחה מובילאיי.\nהשיפור עליו\n,\n\t בעלי טסלה, הוא לתוכנה בלבד, ללא החלפת כל רכיב, ואמור לשפר את הטווח ויכולת ניטור ואיסוף המידע על-ידי רדאר שפותח על-ידי טסלה עצמה. לטענת האמריקאים, ניתן כיום להשתמש ברדאר כחיישן מידע מרכזי, ללא צורך במצלמה שתאשר זיהוי תמונה ויזואלי.\nבנוסף, אוטו-פיילוט מסוגלת כעת לזהות מכשולים שנמצאים לפני הרכב, ותזהיר או תסטה עוד לפני שהמכונית שנוסעת לפנים מזהה אותם. בהתאם, מעתה יוכו מכוניות טסלה לבצע בלימת חירום ללא קשר לעצם המזוהה, בעיקר אם הוא \"גדול ומתכתי\". מאסק הבהיר כי \"זה יכול להיות משאית שחוצה את הכביש, תמרור או אפילו עב\"ם שינחת על כביש מהיר בראות אפסית\". בכך המתייחס\nבה\n\t נהרג בעל מכונית טסלה S בזמן שזו נסעה במצב אוטונומי, לאחר שהמערכת לא זיהתה משאית חוצה כנראה עקב תנאי תאורה בעייתיים.\nהתייחסות זו של טסלה לסיבות שגרמו לתאונה הקטלנית, אשר עוררה רעש תקשורתי רב, התקבלה בהנהלת מובילאיי בזעם, שכן היא נתפסה כמאשימה את החברה הישראלית באחריות לתאונה, דווקא בבוקר הכרזת שיתוף הפעולה המקיף בין החברה הישראלית, ב.מ.וו ואינטל. \"התאונה והדברים שטסלה אמרו בעקבותיה, יצרו דם רע\", אמר גורם המקורב לנושא. במובילאיי זעמו והחליטו כי\n,\n\t אך הגדירו זאת כ\"שיתוף הפעולה העתידי עם טסלה לא יורחב מעבר למערכת EyeQ3 הנוכחית\".\nיש לציין כי לאחר התאונה שחררה מובילאיי הודעה לתקשורת ובה נאמר כי לא היה לה קשר לאירוע: \"(מערכת) בלימת חירום אוטומטית (AEB) המותקנת בטסלה, נועדה להתמודד עם מצבי התנגשות חזית-אחור בלבד, והיא אינה מתוכננת להגיב במקרה בו רכב מגיע מהצד בצומת, כפי שקרה במקרה המדובר. החל משנת 2018 תכלול הטכנולוגיה של מובילאיי גם בלימה במקרה של רכב החוצה את נתיב הנסיעה תוך פנייה ימינה או שמאלה\", לשון ההודעה.\nברויטרס אומרים כי החלפת האשמות בין יצרנית רכב לספקית רכיבים בדומה לזו המתנהלת בין טסלה למובילאיי, אינה מקובלת בעולם הרכב.\nלפי מידע שהתפרסם ביממה האחרונה, יתכן כי התאונה הקטלנית הראשונה במכונית טסלה שננהגה באופן עצמאי, לא אירעה בארה\"ב בחודש מאי האחרון כפי שהוערך עד עתה, אלא בחודש ינור השנה בסין. נהג מכונית טסלה נהרג לאחר שהתנגש בעוצמה ברכב לניקוי כבישים, שנע באיטיות בנתיב השמאלי של כביש מהיר. בעבר כבר תועד נהג טסלה באירוע דומה, שהסתיים בשפשוף קל בלבד."}
{"article_id": "0,7340,L-4640053,00.html", "header_title": "הרכב שלכם בטיחותי? משרד התחבורה מדרג אותו", "full_text": "שפע מערכות הבטיחות החדישות שמציף את עולם הרכב כולל השוק הישראלי, דחף את משרד התחבורה לבצע סדר בבלגאן ולסייע לרוכשי רכב חדש ומשומש לבחור בחוכמה. כנראה לא שמעתם עליו למרות שהוא קיים כבר תקופה ארוכה, אבל קבלו בכל זאת הצצה לדירוג אבזור הבטיחות הרשמי של מדינת ישראל. יש לכם מכונית שעלתה על הכביש משנת 2012 או אחר כך? רישיונות הרכב של כל המכוניות והמסחריות הקלות שעלו על הכביש מאז ועד היום כוללים ציונים ייעודיים. ואם במקרה הוא לא שם עדיין, בחידוש הרישיון הבא הוא יופיע.\nאיך זה עובד? משרד התחבורה, יחד עם רשות המסים, פיתחו נוסחה לדירוג מערכות בטיחות מתקדמות, ומעניקים ציון של בין 0 ל-8 לכל רכב. באופן טבעי, ככל שהציון גבוה יותר כך הרכב מצויד ביותר אביזרי בטיחות - מרביתם אלקטרוניים וחלקם מסוגלים לא רק להתריע או לפעול לאחר תאונה, אלא גם למנוע אותה או לצמצם משמעותית את נזקיה. הדירוג כולל מערכות שנבחנו עד עתה, אך במשרד התחבורה מבטיחים לעדכנו בהתאם להתפתחות הטכנולוגיות השונות.\nהמערכות הכלולות כיום בדירוג הן כריות אוויר - מהן חייבות להימצא שש לפחות במכונית נוסעים וארבע לפחות במסחרית, מערכת להתראה מפני סטייה מנתיב (עם או בלי סיוע אקטיבי), התראה מפני אי-שמירת מרחק (עם או בלי בלימה אוטונומית), התראה מפני רכב בשטח מת, בקרת שיוט אדפטיבית, התראה מפני פגיעה בהולך רגל (עם או בלי סיוע אקטיבי) ומצלמת נסיעה לאחור (אך לא חיישני חנייה). וגם - חיישני חגירה (רק אם קיימים לכל המושבים), מערכת אקטיבית למניעת סינוור נהגים אחרים על-ידי החלפה בין אורות גבוהים לרגילים וחזרה, בלימת חירום אוטונומית, וזיהוי שלטים והצגתם בלוח המחוונים.\nמשרד התחבורה מקבל דיווח למערכת הממוחשבת מיבואנית הרכב, לגבי המערכות שמותקנות במכונית וכאלו בהתקנה מקומית - למשל מערכות התראה של החברות המוכרות מובילאיי ואיווקס. האבזור מסוכם לפי ניקוד (ראו טבלה למעלה) והופך ל\"ציון הבטיחות של הרכב\", אותו ניתן בשלב זה למצוא רק ברישיון הרכב, אך בקרוב מקווים גם לחייב את היבואניות בפרסומו באולמות התצוגה ומודעות פרסום.\nמשרד התחבורה מתנה קבלת ציון גבוה מ-0, בשש כריות אוויר לפחות ברכב נוסעים, וארבע כריות אוויר לפחות במסחרית. עם זאת, ניתן לקבל"}
{"article_id": "0,7340,L-4635959,00.html", "header_title": "מכונית עם גג נפתח? תתפלאו, גם אתם יכולים", "full_text": "הידעתם, פעם כל המכוניות היו פתוחות. בניגוד גמור למצב היום, בו מכונית עם גג נפתח נחשבת בדרך כלל למותרות. ואנחנו לא מתכוונים כמובן לחלון גג שעושה בעיקר רעש. ובכל זאת, ולמרות המיסוי המעיק בעזרתו הופכת המדינה את רכישת הרכב לאירוע פיננסי מכאיב במיוחד, בישראל יש כיום לא מעט אפשרויות לחובבי הרוח בשיער והשמש בעורף. זה מתחיל ב-87 אלף שקלים ומגיע עד ללמעלה ממיליון וחצי שקלים. כל תקציב, אופי וסוג גג - מלא או חלקי, קשיח או בד. הנה רשימת המכוניות הפתוחות שנמכרת בישראל לפי מותגים.\nהדגם המשפחתי של אודי מוצע בגרסאות גג בד מתקפל חשמלית, ובמחיר שמתחיל מ-249 אלף שקל לגרסת 1.4 ליטר טורבו (125 כ\"ס) עם תיבה רובוטית כפולת-מצמד. לדגם זה ארבעה מושבים, והוא מוצע גם בגרסת 1.8 ליטר טורבו (180 כ\"ס, 271 אלף שקל).\nדגם המבוסס על ה-A4 המשפחתית ומציע גג בד מתקפל, ארבעה מושבים ומנוע 1.8 ליטר טורבו עם 170 כ\"ס ותיבת הילוכים אוטומטית רציפה. המחיר - 461 אלף שקל.\nגרסת הגג הנפתח (בד) של מכונית הספורט הקומפקטית. מוצעת עם מנוע 2.0 ליטר טורבו שמספק 230 כ\"ס ומשודך לתיבה רובוטית כפולת-מצמד. יש גרסת הנעה קדמית שעולה 373 אלף שקל או עם הנעה כפולה ב-17 אלף נוספים. בשני המקרים - רק שני מושבים.\nמכוניות קבריולה ממותגי מיינסטרים כמעט ולא משווקות בישראל. במקרה של אופל המחיר לא ממש עממי (300 אלף שקל), ותמורתו תקבלו גג בד, מנוע טורבו בנפח 1.6 ליטר עם 170 כ\"ס ותיבת שישה הילוכים אוטומטית. לקאסקאדה ארבעה מושבים מרווחים יחסית.\nמכונית ספורט דו-מושבית עם מנוע V8, הספק מרבי של 426 כ\"ס ותג-מחיר של 990 אלף שקל. מציעה גג בד מתקפל חשמלית.\nמכונית ספורט יוקרתית ומהודרת, עם מנוע V12 בנפח 6.0 ליטר ו-517 כ\"ס. מציעה גג בד ומאיצה מעמידה ל-100 קמ\"ש בתוך 4.6 שניות. מחירה מיליון ו-540 אלף שקל.\nפסגת הביצועים בהיצע פתוחות הגג של אסטון מרטין, עם מנוע V12 בנפח 6.0 ליטר ו-576 כ\"ס. מציעה שני מושבים והאצה מעמידה ל-100 קמ\"ש בתוך 3.8 שניות. מחירה 2 מיליון ו-170 אלף שקל.\nגרסת גג בד מתקפל של ה-2 הוותיקה, עם ארבעה מושבים ותג-מחיר של החל מ-299 אלף שקל, תמורתם תקבלו מנוע 2.0 ליטר טורבו ו-184 כ\"ס, בשידוך לתיבת שמונה הילוכים אוטומטית. בתמורה ל-410 אלף שקל, תקבלו גרסת M235i עם 326 כ\"ס, בשני המקרים עם ארבעה מושבים.\nגרסת הקופה-קבריולה של הסדרה 3, עם תג-מחיר של 400 אלף שקל לדגם 2.0 ליטר 184 כ\"ס, 451 אלף שקל ל-245 כ\"ס ו-521 אלף שקל לגרסת השישה צילינדרים (3.0 ליטר, 306 כ\"ס). מציעה ארבעה מושבים ותיבת שמונה הילוכים אוטומטית בכל הגרסאות.\nהגדולה במבחר הפתוחות של ב.מ.וו, והיקרה שבהן. תמורת 805 אלף שקל תקבלו מנוע 3.0 ליטר עם 320 כ\"ס ותיבת שמונה הילוכים, 82 אלף שקל נוספים יקנו לכם מנוע 4.4 ליטר ו-450 כ\"ס. בשני המקרים - ארבעה מושבים וגג בד.\nדגם הרודסטר-קופה הספורטיבי של ב.מ.וו, עם תג מחיר של בין 349 ל-537 אלף שקל ומנוע 2.0 ליטר עם ארבעה צילינדרים או 3.0 ליטר עם שישה. ההספק עומד על בין 154 ל-340 כ\"ס, ולכל הגרסאות שני מושבים.\nרכב השטח היחיד ברשימה, והיחיד שהגג בו אינו נפתח חשמלית - במקום צריך לפרק אותו ידנית ולאחסן בבית בזמן הנסיעה. הרנגלר מוצע במחיר של החל מ-260 אלף שקל ובגרסאות קצרות וארוכות, לכולן מנוע 3.6 ליטר עם 284 כ\"ס ותיבת חמישה הילוכים אוטומטית.\nמכונית ספורט דו-מושבית עם מנוע 3.0 ליטר, מגדש על ו-380 כ\"ס. מצוידת בתיבת שמונה הילוכים אוטומטית ובגג בד. המחיר? ממליון שקלים תקבלו 35 אלף שקלים עודף.\nמכונית ספורט עם ארבעה מושבים (תיאורטיים לפחות), מנוע V8 בנפח 4.7 ליטר ו-450 כ\"ס, עם גג בד מתקפל. מחירה - החל מ-1.29 מיליון שקלים.\nמכונית הסופר-מיני הבריטית-גרמנית עם ארבעה מושבים וגג בד, שמבוססת עדיין על הדור הקודם של מכונית הרטרו. מצוידת במנוע 1.6 ליטר עם 122 כ\"ס ותיבת שישה הילוכים אוטומטית, ומחירה החל מ-197 אלף שקל.\nגרסת גג בד מתקפל של מכונית הסאלון E-קלאס, עם ארבעה מושבים ובמספר גרסאות - החל ב-\"250\" (מנוע 2.0 ליטר עם 211 כ\"ס) שעולה 510 אלף שקל ועד ל-\"400\" עם V6 בנפח 3.5 ליטר ו-333 כ\"ס, שמחירה 596 אלף שקל. בכל מקרה יש תיבת שבעה הילוכים אוטומטית.\nרודסטר דו-מושבית עם גג קשיח מתקפל. מוצעת במבחר מנועים, שהבסיסי בהם (\"200\") מציע נפח של 1.8 ליטר ו-184 כ\"ס. מחיר גרסה זו - 442 אלף שקל. בפסגת ההיצע דגם ה-55 AMG, עם מנוע 5.5 ליטר V8, הספק של 421 כ\"ס ותג-מחיר של 700 אלף שקל.\nהרודסטר הגדולה של מרצדס, עדיין עם שני מושבים וגג קשיח מתקפל. מחירה מתחיל ממיליון ו-35 אלף שקל, תמורתם תקבלו את דגם ה-\"350\" עם מנוע V6 בנפח 3.5 ליטר ו-306 כ\"ס בשידוך לתיבת שבעה הילוכים אוטומטית.\nלא ממש קבריולה, אבל קרוב. בדומה לפיאט 500, הצמד C1/108 מציע גג בד חשמלי גדול שנפתח כמעין חלון גג עצום. מוצע בגרסת 1.0 ליטר רובוטית (69 כ\"ס) ובמחיר של בין 87 ל-90 אלף שקל. לשתי המכוניות ארבעה מושבים.\nמכונית הספורט מוצעת גם בדגם בעל גג בד מתקפל, ובמחיר של החל ממיליון ו-73 אלף שקל. תמורתם תקבלו תיבת שבעה הילוכים ידנית, מנוע בוקסר עם שישה צילינדרים ו-350 כ\"ס.\nמכונית הרודסטר הזולה - יחסית - של פורשה. מציעה רק שני מושבים אך גם את המנוע המרכזי היחיד ברשימה - יחידת 2.7 ליטר עם 265 כ\"ס ותיבת שישה הילוכים ידנית או שבעה הילוכים רובוטית (יש גם גרסת S חזקה יותר). המחיר: החל מ-540 אלף שקל.\nכמו ה-C1 וה-108, לא בדיוק קבריולה אמיתית - אבל עדיין עם חווית רוח ושמש במחיר נוח יחסית. במקרה של ה-500C תג המחיר עומד על החל מ-104 אלף שקל, תמורתם תקבלו מנוע 1.2 ליטר עם 69 כ\"ס ותיבת חמישה הילוכים ידנית. ל-500C ארבעה מושבים.\nדגם הכניסה של פרארי, ואם תג-מחיר של 2.05 מיליון שקל נחשבים עבורכם למחיר כניסה סימן שמצבכם טוב. בתפריט: מנוע V8 טורבו בנפח 3.9 ליטר, 560 כ\"ס וגג קשיח מתקפל.\nמכונית הספורט מציעה גג קשיח מתקפל, שני מושבים, מנוע V8 בנפח 4.5 ליטר והספק מרבי של 570 כ\"ס - מספיק כדי לשגר אותה מעמידה ל-100 קמ\"ש בתוך 3.4 שניות. המחיר? שני מיליון ו-390 אלף שקלים."}
{"article_id": "0,7340,L-4855680,00.html", "header_title": "מובילאיי נגד טסלה, טסלה נגד מובילאיי", "full_text": ". מלחמת הגרסאות בין אמנון שעשוע, מייסד חברת הטכנולוגיה הישראלית מובילאיי, לבין היזם האמריקאי ובעל יצרנית הרכב טסלה אלון מאסק, מתלקח. כפי\n,\n\t שעשוע אמר לסוכנות הידיעות רויטרס כי יצרנית המכוניות החשמליות טסלה \"דוחפת את מעטפת הבטיחות\". בכך התייחס\n,\n\t אשר חשפה לאחרונה עדכון למערכת הנהיגה האוטונומית \"אוטו-פיילוט\", לפיהן היא מציעה כעת נהיגה אוטונומית בטוחה יותר בזכות עדכון תוכנה, תוך התבססות מופחתת על המצלמה שמספקת חברת מובילאיי.\nיש להזכיר בהקשר זה כי בהמשך\nהראשונה\n\t בה היה מעורב רכב אוטונומי, טענה טסלה כי המצלמה אותה מספקת מובילאיי, כשלה בזיהוי המשאית שחצתה את נתיב הנסיעה של הטסלה S. מובילאיי הגיבה להאשמות מרומזות אלו בחריפות, והודיעה כי היא\nארוך השנים עם טסלה.\nאלא שדבריו של שעשוע נתפסו כמתקפה חזיתית על טסלה, וזו האחרונה הגיבה, כצפוי. לפי סוכנות הידיעות רויטרס, בטסלה טוענים כי מובילאיי החליטה\nבמובילאיי הזדרזו להגיב להאשמות אלה וטענו בהדעה לתקשורת כי דברי טסלה אינם נכונים וכי העובדות מאשרות זאת. \"עמדתה של מובילאיי הייתה ועודנה כי מערכת \"אוטו-פיילוט\" של טסלה אינה מתאימה לנהיגה אוטונומית. תקשורת - בין אמנון שעשוע ואלון מאסק - מאז חודש מאי 2015 מלמדת כי מובילאיי ביטאה את השגותיה באשר לרמת הבטיחות בשימוש במערכת אוטו-פיילוט מבלי לאחוז בהגה.\nיש להניח כי זה רק סיבוב נוסף של קרבות בין שני האישים ושתי החברות, אשר עד לא מזמן שיתפו פעולה באופן הדוק."}
{"article_id": "0,7340,L-4853753,00.html", "header_title": "טסלה מבטיחה: שיפרנו את יכולת הנהיגה האוטונומית", "full_text": "הרוג ראשון בנהיגה אוטונומית עם טסלה S\nמובילאיי מתנתקת מטסלה: \"דם רע בעקבות התאונה\"\nהעדכון שיתבצע בכל דגמי S ו-X שנמכרו החל מאוקטובר 2014, מגיע כחלק מלקחי\nבחודש\n\t מאי בה נהרג ג'ושואה בראון (40) מאוהיו, בעת שנהג במודל S כשמערכת ה\"אוטו פיילוט\" פועלת. זו כשלה כנראה ולא זיהתה משאית שפנתה על הכביש המהיר בוויליסטון, פלורידה.\nהתאונה שגבתה קורבן ראשון של מערכת לנהיגה אוטונומית הביאה לנתק והפסקת שיתוף פעולה עתידי\n,\n\t מפתחת מערכת המצלמות במכונית. בהודעה שפרסמה לתקשורת לאחר התאונה, מסרה טסלה כי המצלמה המאפשרת זיהוי וניטור הסביבה והעברת מידע למחשב הניהול, סונוורה כנראה מהשמש ולא פעלה כראוי. בכך האשימה החברה האמריקאית באופן ישיר את מובילאיי בתאונה הקשה. לפני מספר שבועות צוטט מאסק כאומר שתכניות השת\"פ עם החברה הישראלית הסתיימו שכן מובילאיי ממוקדת בשילוב מערכותיה במספר עצום של כלי רכב שונים, בעוד טסלה ממוקדת הרבה יותר בתכניותיה.\nבראיון שערך ynet עם ארז דגן, סמנכ\"ל טכנולוגיות מתקדמות בחבר, אמר אז כי \"היא (המערכת בטסלה, נ.ב.ז) אינה מתוכננת להגיב במקרה בו רכב מגיע מהצד בצומת\", וכי \"החל משנת 2018 תכלול הטכנולוגיה של מובילאיי גם בלימה במקרה של רכב החוצה את נתיב הנסיעה תוך פנייה ימינה או שמאלה\", כפי שקרה בזמן התאונה.\nהעדכון למערכת ה'אוטו פיילוט' הוא לתוכנה בלבד, ומתבצע ב'ענן' ללא החלפת כל רכיב. עיקרו הוא שיפור הטווח ויכולת ניטור ואיסוף המידע על-ידי רדאר המכונית שפותח על-ידי טסלה, תוך הסתמכות מופחתת על המצלמה אותה כאמור פיתחה מובילאיי. לטענת טסלה, לאחר מחקר מקיף שביצעה, ניתן כיום להשתמש ברדאר כחיישן מידע מרכזי ללא צורך במצלמה שתאשר זיהוי תמונה ויזואלי.\nשיפור נוסף שהוכנס נוגע ליכולת זיהוי \"הד הרדאר\", כך שהוא צופה מתחת למכונית שנוסעת מלפנים ויכול לזהות גם מכשולים שנמצאים לפני הרכבם. \"מערכת 'אוטו פיילוט' תדע מעתה לזהות מכשולים עוד לפני שהמכונית שנוסעת מלפנים מזהה אותם וסוטה בפתאומיות\", אמר מאסק. שיפור נוסף נוגע למערכת ה-GPS ותקשורת עם נהגי טסלה אחרים (V2V), כך שאם אחת המכוניות ביצעה בלימת חירום באזור מסוים, היא מיידעת על כך את המשתמשים האחרים.\nמאסק מסר כי העדכון היה מונע את התאונה הקטלנית בקליפורניה. בנוסף הזכיר כי כדי להפוך את השימוש בטוח יותר, התוכנה החדשה תחייב את הנהגים להחנות את המכונית ולהניע אותה מחדש, אם בחרו להתעלם משלוש התראות המפצירות בהם להחזיר את הידיים להגה. בכל המכוניות בעלות יכולת נהיגה אוטונומית-חלקית המשווקות כיום, נדרש הנהג להניח את ידיו על ההגה מדי 20-30 שניות לכל היותר. זאת כדי לוודא כי היושב מאחורי ההגה נמצא בשליטה - אינו ישן או חש שלא בטוב - ויוכל להגיב אם יידרש לכך. מערכות דומות נמצאות בכלי תחבורה נוספים המסוגלים לנוע בעצמם, כמו קטרי רכבות למשל."}
{"article_id": "0,7340,L-4845303,00.html", "header_title": "אושר רישיון נהיגה לקטנוע אוטומטי בהספק 47.5 כ\"ס", "full_text": "מ־1 בספטמבר ניתן יהיה להוציא רישיון נהיגה לקטנוע אוטומטי בקטגוריה A1 בהספק של עד 47.5 כ\"ס. כלים אלה מסוגלים לנסוע גם במהירויות של כבישים בינעירוניים מה שאמור לאפשר ליותר רוכבים לשדרג את רישיון הנהיגה לכלים אלה, כדי להתמודד גודש התנועה בנסיעות בינעירוניות מהפרברים למטרופולין גוש דן. המהלך,\n,\n\t אמור לסייע לאלפי רוכבים שביקשו לשדרג את רישיון הרכיבה שלהם מקטנועי 125 סמ\"ק לכלים דו גלגליים עם יכולת נסיעה גם בכבישים בינעירוניים, כמו גם נהגים שחיפשו לעבור לקטנועים או אופנועים עם יכולת נסיעה מהפרברים למטרופולין גוש דן ביעילות ובמהירות נוכח גודש התנועה. עד כה רישיון לכלי בהספק של עד 47.5 כ\"ס (A1), חייב לימוד ומבחן מעשי על אופנוע ידני באותה קטגוריית הספק, רך רבים נאלצו לוותר על השדרוג שכן הם תכננו לרכוש כלי אוטומטי קל יותר לרכיבה ולשליטה.\nהגדרות הרישיון החדש קובעות בדומה לרישיון רכב, כי רוכב שיבקש ללמוד ולהיבחן על קטנוע אוטומטי ולא על אופנוע, יוגבל ברישיון הנהיגה לרכיבה על כלי אוטומטי בלבד. רוכבים בעלי רישיון לכלי בנפח 125 סמ\"ק (קטגוריית A2, בהספק של עד 15 כ\"ס) יידרש ל-8 שיעורי נהיגה לפחות בכלי החזק יותר לפני מבחן השליטה המעשי. נהג מכונית שמבקש להוציא רישיון לקטנוע החזק יותר, יהיה חייב ב־15 שיעורי רכיבה לפחות לפני מבחן שליטה. ניתן יהיה ללמוד ולהיבחן בדרגת A1 אוטומטי, גם ללא רישיון רכיבה או נהיגה אחר, אך רק מגיל 17, כפי שנעשה עד היום לכלים ידניים באותה קטגוריה.\nמורי הרכיבה החלו כבר להצטייד בכלים אוטומטיים בקטגוריה החדשה, ולפי הערכות הם צפויים לרכוש בחודשיים הקרובים יותר מ־100 קטנועים אוטומטיים. הגדלת מספר הרוכבים בכלים החזקים יותר, תגדיל את הביקוש עבורם וצפויה להגדיל את היצע הקטנועים האוטומטיים החזקים בארץ. כיום מציעים יבואני הדו־גלגלי בעיקר קטנועי מנהלים בקטגוריה, אך הגדלת השוק והביקושים צפויה להביא לארץ דגמים נוספים, כולל כלים ספורטיביים יותר."}
{"article_id": "0,7340,L-4665727,00.html", "header_title": "גוגל נכנעה: תדווח על תאונות רכב ללא נהג", "full_text": "גוגל תדווח על תאונות במכוניות ללא נהג. ענקית הטכנולוגיה האמריקאית נכנעה לביקורת שהושמעה כלפיה, לאחר שנחשף כי מכוניותיה היו מעורבות בתאונות דרכים שלא פורסמו. סוכנות הידיעות בלומברג מדווחת כי גוגל תפרסם מעתה מדי חודש דו\"ח ובו פירוט אירועים חריגים שהתרחשו במהלך הניסוי הציבורי במכונית אוטונומיות.\nבחודש שעבר פורסם כי המכוניות האוטונומיות של גוגל היו מעורבות עד כה בפי 2 תאונות ממכוניות הנהוגות על-ידי בן אנוש, ביחס לנסועה שצברו. החברה טענה אז כי מכוניותיה לא היו אשמות באף אחד מהמקרים, וכי בחלק מהמקרים כלל לא היו בתנועה. גם חברת דלפי, שמפעילה צי קטן יותר של מכוניות אוטונמיות, סיפקה הצהרה דומה בנוגע לתאונה בה הייתה מעורבת.\nעל-פי גוגל, הדו\"ח החודשי יכלול תמצית של פעילות הפרויקט, מידע טכני שנצבר ואילו תאונות קרו במהלך החודש. עד כה נרשמו 13 מקרים בהם מכוניות גוגל נפגעו בתאונה, ובחברה חוזרים ומדגישים כי האשמה נעוצה בכלי רכב אחר.\n\"התקדמנו רבות עם טכנולוגיית הרכב האוטונומי בשש השנים האחרונות, ואנחנו עדיין לומדים\", כך נכתב בהודעת החברה. בגוגל מקווים שהפרסום החודשי יפחית את הלחץ הציבורי שהופעל על החברה, לאחר שפורסמו מקרי תאונה קודמים. על ההחלטה לפרסם את הדו\"ח השפיע לבטח גם השבוע החולף, במהלכו אירעו שתי תאונות לרכבי גוגל - האחרונה שבהן כאשר מכונית ללא נהג עצרה ברמזור אדום, ונפגעה מאחור על-ידי רכב אחר.\nבאסיפת בעלי מניות שנערכה לאחרונה, הרגיע אחד ממייסדי גוגל, סרגי ברין, את המשקיעים נוכח הפרסומים בנושא. \"אני גאה מאוד בהישגים של המכוניות"}
{"article_id": "0,7340,L-4547324,00.html", "header_title": "תחזית: מכוניות ללא נהג יגדילו את הזיהום", "full_text": "האם לצד התועלות שבמכוניות ללא נהג, צפויה גם עלייה בזיהום האוויר? כך מזהירה טויוטה, יצרנית הרכב הגדולה בעולם, העוסקת - כמו רבות ממתחרותיה - בפיתוח מכונית אוטונומית.\nסוכנות הידיעות בלומברג מדווחת כי מומחים בקרב מפתחי המכונית האוטונומית, מעריכים כי נוחות השימוש שיציעו מכוניות כאלו, שאינן דורשות עיסוק בנהיגה ואמורות לאפשר תנועה בטוחה בתנאי עומס למשל, תגרום לצריכה מוגברת. כתוצאה מכך יגדל זיהום האוויר הכללי שפולטת תעשיית הרכב - בניגוד ליעדי ההפחתה המתוכננים. זאת, למרות שהשימוש עצמו ברכב אוטונומי צפוי להיות ידידותי יותר לסביבה מרכב רגיל, תודות לשמירת מרחק קבועה וניהול תנועה מתקדם.\nעל-פי מדען בכיר בחטיבה הצפון-אמריקאית של היצרנית, קן לברטיו, טכנולוגיות שיאפשרו לנהג לוותר על שליטה בפעולות שונות של נהיגה לטובת מחשבים, יחלו להופיע בסוף העשור באופן סדרתי.\nאלא שלברטיו מזהיר גם מהשלכות הטכנולוגיה החדשה. \"ההיסטוריה האמריקנית ממחישה שכל פעם שאתה הופך את הנהיגה לקלה יותר, יש לציבור דחף בלתי מוסבר לרצות לגור רחוק יותר מהיעד. הדפוס שראינו לאורך המאה הוא שאנשים מתרגמים מהירות גבוהה יותר למרחקים גדולים יותר, במקום פשוט להגיד 'אנצל את זמן הנסיעה הקצר יותר כדי להיות עם המשפחה'\".\nבניגוד ליצרניות אחרות דוגמת מרצדס וניסאן, ובמידה רבה גם גוגל שעוררה את כל הנושא, טויוטה מתייחסת למכוניות אוטונומיות כ\"טייס משנה\", ולא כתחליף מלא לנהג. בניגוד לאחרות היא גם לא הציבה יעד לשיווק דגם אוטונומי ראשון. מרצדס וניסאן חזרו מספר פעמים על כוונתן לעשות זאת בשנת 2020 לכל המאוחר."}
{"article_id": "0,7340,L-4538917,00.html", "header_title": "מרצדס: נייצר משאית ללא נהג בשנת 2025", "full_text": "לא רק מכוניות ללא נהג - גם משאיות. אחת משלוש יצרניות המשאיות הגדולות בעולם, דיימלר (מרצדס), הודיעה כי בכוונתה לשווק משאית ללא נהג החל משנת 2025. המשאית, שאב-טיפוס שלה נחשף באירוע שנערך בגרמניה, תוכל לנוע ללא התערבות נהג בכל מהירות מותרת - מעמידה ועד ל-80 קמ\"ש.\nמשאית הניסוי החדשה מבוססת על מרצדס אקטרוס (Actros), מסוג סמי-טריילר. היא מצוידת במערך חיישנים המאפשר לה לזהות את התנועה סביבה, תנאי הדרך ושורה של מדדים נוספים, בעזרתם היא מחליטה את אופי הנסיעה הרצוי. הנהג, שנותר אמנם במושב ליד ההגה, יוכל לדברי דיימלר לבצע עבודות אחרות במהלך הנסיעה, או לקחת פיקוד ידני על המשאית.\nעל-פי היצרנית, מטרת המשאיות האוטונומיות היא להפחית את הסיכון לתאונות דרכים בהן מעורבות משאיות ברחבי העולם. תאונות שבדרך-כלל קשות בתוצאותיהן בגלל הבדל המשקל המשמעותי בין משאית לרכב פרטי, הנסועה הגבוהה מאוד של נהגי המשאיות וטעויות נהג הנובעות מעייפות, חוסר ריכוז וכדומה. ערך מוסף נוסף של משאיות אוטונומיות יהיה בעלויות התפעול - שכן המשאית תוכל לנוע באופן יעיל יותר בכבישים באמצעות תכנון מסלול ומהירות נסיעה אופטימלי.\nלמשאית שנחשפה כעת מנוע המספק 449 כ\"ס ו-224.2 קג\"מ, ותיבת 12 הילוכים אוטומטית. היא מצוידת שורה של גלאים מסוגים שונים. אלו כוללים מצלמת סטריאו קדמית עם טווח של 100 מטר ושדה ראייה של 45 מעלות אופקית ו-27 מעלות אנכית. אליה מצטרף חיישן המנטר 70 מטר לפנים ב-130 מעלות ורדאר נוסף עם שדה ראייה צר של 18 מעלות אך טווח גבוה - 250 מטר. ויש עוד: צמד רדארים מנטרים כל העת 130 מעלות סביב המשאית בטווח של 60 מטר, בין היתר לזיהוי עצמים לצד המשאית או תנועה חוצה.\nהמשאית נעזרת גם במפת תלת-מימד של תוואי הנסיעה, ובשתי מערכות תקשורת מתקדמות - אחת להעברת נתונים בינה לבין כלי רכב אחרים בסביבה, השנייה לתקשורת עם תשתית הכביש. מערכות התקשורת הללו, שעדיין לא פרושות בעולם - עובדה שמהווה מכשול עיקרי לתחילת שיווק כלי רכב אוטונומיים - מאפשרת לכלי רכב להזהיר אחד את השני מפני סכנות בכביש, פגיעה אחד בשני ושינויים במהירות המותרת, היקף התנועה ותוואי הכביש. על-פי מרצדס, מערכת כזו תתבסס על תקשורת WLAN מסוג 5G בתדר 5.9 ג'יגה-הרץ.\nתעבורה מבוססת כבישים ומשאיות, נחשבת כיום לאמצעי הובלת הסחורות העיקרית באירופה. לפי נתונים של האיחוד האירופי, 76% מהסחורות מובלות בדרך זו בין מדינות ביבשת. עובדה זו תורמת לעלייה בנפח התנועה, לעומסים ולזיהום אוויר. מחקר שבוצע בגרמניה צופה זינוק של עשרות אחוזים בנסועת המשאיות בעשורים הקרובים, מה שמעורר חשש בקרב קברניטי האיחוד.\nמשאיות אוטונומיות הן אחד מהפתרונות לנושא. בהולנד למשל, שחופיה מהווים את נמל הסחר הגדול באירופה, מעוניינים להשיק משאיות ללא נהג כבר בתוך חמש שנים. על יוזמה כזו\nשרת הסביבה והתשתיות ההולנדית וקבוצת חוקרים, המקווים להעלות לכביש משאיות ראשונות עד סוף העשור."}
{"article_id": "0,7340,L-4211798,00.html", "header_title": "הרוגי תאונות: שיפור ניכר, אבל לא במגזר הערבי", "full_text": "מאז תחילת העשור הקודם ניכרת ירידה קבועה ומעודדת במספר ההרוגים בתאונות דרכים, אך היא אינה אחידה בקרב המגזרים השונים באוכלוסיה - כך עולה מנתונים שמפרסמת הרשות הלאומית לבטיחות בדרכים. על-פי נתוני הרשות, השיפור במגזר היהודי דרמטי ומתמשך, אך במגזר הערבי השיפור מועט בלבד.\nחמור לא פחות: מספר ההרוגים היהודים אשתקד היה נמוך ברבע ממספרם לפני חמש שנים, בזמן שבמגזר הערבי לא חל כל שינוי. לדברי הרשות, הגורמים העיקריים למצב החמור במגזר הערבי הם:\nיש לציין כי שיעור ההרוגים בתאונות במגזר הערבי גבוה משמעותית מחלקם באוכלוסיה: כ-36% מההרוגים בתאונות ב-2010 היו בני המגזר, בזמן שחלקם היחסי באוכלוסיה הוא כ-20% בלבד. על-פי\n,\n\t בעיית הבטיחות החמורה במגזר הערבי נובעת בחלקה מתחושת אפליה ומצב כלכלי-חברתי לקוי.\nמרואיינים מהמגזר הערבי הסבירו לחוקרים כי הרגשה של חוסר הזדהות עם החברה הישראלית, הנובעת לטענתם מאפליה וקיפוח, גורמת לאי-ציות לחוק. אחד המרואיינים אמר לחוקרים כי \"זו צורה מופגנת להגיד 'אתם לא משפיעים עלי... אתה לא תגיד לי לשים חגורה'\".\nלבעיית הבטיחות תורמת גם רמה נמוכה של תשתיות ביישובי המגזר הערבי.\n,\n\t נחשפו עשרות מחדלים מסכני-חיים בתשתית הבטיחות בערים קלנסווה וכפר קאסם, ובהם כבישים סדוקים, מעברי חצייה ללא סימון, ומחסור חמור בתאורת רחוב. לדברי המבקר, הבעיה החמורה אינה ייחודית ליישובים אלה: \"יש להניח שהמצב ברוב הרשויות האחרות במגזר הלא-יהודי אינו שונה, ואולי אף גרוע יותר\"."}
{"article_id": "0,7340,L-4663191,00.html", "header_title": "תמונות ריגול: מרצדס E-קלאס בניסוי תחת הסוואה", "full_text": "תחת הסוואה, לעיני כל. הגולש צביקה שטרן שלח לנו תמונות של מרצדס E-קלאס החדשה, שתוצג בינואר 2016 בתערוכת דטרויט. בתמונות נראית המכונית כשהיא נוסעת ברחובות פראג, תחת מעטה הסוואה כמקובל בתעשיית הרכב טרם חשיפת דגם חדש. מכונית המבחן נראית ברמת אבזור נמוכה יחסית למכוניות קודמות שנצפו בעולם, ונעדרת בין היתר חלק מקישוטי הכרום.\nבתמונות נראית ה-E-קלאס סדאן, אחת מתוך ארבע גרסאות מרכב (בהן קופה, קבריולה וסטיישן). המכונית, שמכונה בשם הקוד W213, צפויה להגיע לישראל במהלך שנת 2016, ותהווה בסיס גם למחליפת ה-CLS, שנמצאת כיום בדור שני. השם E-קלאס משמש את מכונית הסאלון מאז שנת 1993, והדגם הנוכחי הוא דור חמישי למכונית שמתחרה בב.מ.וו סדרה 5 ולקסוס GS.\nנכון לעתה אין פרטים רשמיים כלשהם לגבי הדגם החדש. ניתן עם זאת להבחין מהתמונות בכך שמרצדס תציע עיצוב דומה ל-\nהחדשה, כפי שעשתה גם עם ה-\nהקטנה יותר.\nה-E תוצע בגרסאות בנזין, דיזל וכלאיים - כולל גרסת כלאיים נטענת משקע החשמל שתציע טווח משמעותי ללא זיהום. בפסגת ההיצע יהיו כתמיד גרסאות AMG, אחת מהן, E63, עם מנוע ה-4.0 ליטר החדש (V8, קרוב ל-600 כ\"ס) במקום יחידת ה-5.5 ליטר הוותיקה. מכונית הסאלון תאמץ גם טכנולוגיות נהיגה אוטונומית רבות - בהן בקרת שיוט אדפטיבית, היגוי אוטונומי (עדיין לא באופן מלא) ועוד.\nפרטים נוספים על הדגם צפויים להתפרסם לקראת תערוכת דטרויט. מועד השיווק המדויק בישראל עדיין אינו ידוע, אך מחברת כלמוביל נמסר בתגובה לפניית ynet כי ההערכה היא שזה יקרה בסוף שנת 2016."}
{"article_id": "0,7340,L-4839866,00.html", "header_title": "יונדאי טוסון למוסך - מכסה המנוע עלול להיפתח בנסיעה", "full_text": ". חברת כלמוביל, יבואנית יונדאי לישראל, תזמין 6,747 בעלי טוסון משנות הייצור 2015-2016 למוסכים המורשים, לצורך החלפת תפס מכסה מנוע ועדכון תוכנה בלוח מחוונים. הסיבה לקריאת התיקון הבטיחותית: לפי היבואנית בישראל, \"...בחלק מהרכבים הנכללים בקריאה לתיקון ישנו חשש שמכסה המנוע לא ינעל כראוי\". בהודעה לא מפורט מה עלול לקרות כתוצאה מכך.\nלעומת זאת, בהודעה שפרסמה יונדאי בארה\"ב ודווחה שם לרשות הלאומית לבטיחות בדרכים, נאמר כי \"במכוניות הרלוונטיות, אם תפס נעילת מכסה המנוע הראשי ישתחרר בזמן שהרכב בתנועה, תפס האבטחה המשני עלול שלא לאבטח באופן ראוי את המכסה ולמנוע ממנו להפתח בזמן שהרכב בתנועה\". עוד אומרים שם כי כתוצאה מכך, \"מכסה המנוע עלול להפתח באופן פתאומי תוך כדי נסיעה, ולהגדיל בכך את הסיכון לתאונה\".\nבכלמוביל אומרים כי תיקון תפס הנעילה צפוי להסתיים תוך כחצי שעה.\nחברת קרסו, יבואנית ניסאן לישראל, תזמין למוסך 484 בעלי מקסימה שיוצרו בין ה-10.02.2014 עד ה-01.04.2016 ואלטימה שיוצרו בין ה-16.5.2014\nחברת לובינסקי, יבואנית סיטרואן לישראל, תזמין למוסך 150 בעלי ברלינגו וג'אמפי שנמסרו בחודשים יוני ויולי 2016, לצורך החלפת כריות האוויר עקב חשש לליקוי בעת פתיחתה. הטיפול יארך כשעתיים, ובלובינסקי אומרים כי הודעות בכתב נשלחו לכל בעלי כלי הרכב הרלבנטיים.\nיש להזכיר כי תקנות הרכב בישראל קובעות כי בעל הרכב לא ישא בכל הוצאה הקשורה לקריאה חוזרת לתיקון. עוד קובעת התקנה כי חובה לבצע את התיקון תוך 6 חודשים, וכי מי שלא יעשה זאת, לא יורשה לחדש את רישיון הרכב או להעביר עליו בעלות."}
{"article_id": "0,7340,L-4833502,00.html", "header_title": "מובילאיי מתנתקת מטסלה: \"דם רע בעקבות התאונה\"", "full_text": ". יצרנית מערכות הבטיחות הישראלית הודיעה היום (ג'), יחד עם פרסום תוצאותיה עבור הרבעון השני של 2016, כי היא מסיימת את התקשרותה עם חברת טסלה, יצרנית המכוניות החשמליות מארה\"ב. בעקבות ההודעה צנחה מניית מובילאיי עם פתיחת הבורסה של ניו יורק ביותר מ-10%. במהלך היום נרשמה התאוששות ובמהלך היום התמתנה הירידה לכ-6%.\nבהקשר זה ראוי להזכיר כי מאז\nשגבתה\n\t את חיי נהג מכונית טסלה, בעוד היא פועלת במצב \"אוטונומי\", נוצר קרע עמוק בין שתי החברות. כך מדווחים גורמים המעורים בפרטים. דבר התאונה התפרסם - כחודשיים לאחר שאירעה - באופן לא מקרי בבוקר\nהחשובה של מובילאיי עם ב.מ.וו ואינטל. התאונה עוררה הד תקשורתי רב, ואיימה \"לגנוב\" את ההצגה מההכרזה על השת\"פ הגדול והמשמעותי.\nבהודעה ששחררה אז לתקשורת, מסרה טסלה כי הרכב שננהג באופן אוטונומי תוך שימוש במערכת ה\"טייס האוטומטי\" (Autopilot), לא יכול היה להימנע מהתאונה, שכן המצלמה המאפשרת לו לזהות את הסביבה ולספק מידע רלוונטי למערכות המחשוב, סונוורה ולא פעלה כראוי. מיותר לציין כי את הציוד האמור מספקת מובילאיי. טסלה האשימה למעשה באופן ישיר את מוצרי החברה הישראלית בתאונה הקשה וההיסטורית. \"התאונה והדברים שטסלה אמרו בעקבותיה, יצרו דם רע\", אמר גורם המקורב לנושא. במובילאיי רתחו, והחליטו כי מערכת היחסים עם טסלה, שותף מצוין וחיובי - גם תדמיתית, ובעיקר בשוק האמריקאי - עד אותו רגע, תסתיים.\nיש להזכיר כי בהודעה ששחררה מובילאיי בעקבות התאונה, הובהר כי לא היה לה קשר לאירועים הטרגיים: \"(מערכת) בלימת חירום אוטומטית (AEB) המותקנת בטסלה, נועדה להתמודד עם מצבי התנגשות חזית-אחור בלבד, והיא אינה מתוכננת להגיב במקרה בו רכב מגיע מהצד בצומת, כפי שקרה במקרה המדובר. החל משנת 2018 תכלול הטכנולוגיה של מובילאיי גם בלימה במקרה של רכב החוצה את נתיב הנסיעה תוך פנייה ימינה או שמאלה\".\nבמובילאיי לא מתייחסים לדברים באופן רשמי, אך אומרים כי שיתוף הפעולה העתידי עם טסלה לא יורחב מעבר למערכת EyeQ3 הנוכחית. \"אנו ממשיכים לתמוך ולתחזק את תוכניות מוצר הטייס האוטומטי של טסלה הנוכחית. הדבר כולל שדרוג משמעותי של מספר פונקציות שמשפיעות הן על היכולת להגיב למניעת תאונה, והן כדי לשפר היגוי אוטומטי בטווח הקרוב, ללא כל עדכוני חומרה\", כך מסר זיו אבירם, נשיא ומנכ\"ל מובילאיי. \"עם זאת, לדעתנו, המעבר לקראת אוטונומיה מתקדמת יותר, מהווה שינוי פרדיגמה, הן מבחינת המורכבות הפונקציונאלית, והן בהבטחת רמה גבוהה ביותר של בטיחות. יש הרבה שמונח על כף המאזניים, למוניטין של מובילאיי ולענף בכללותו. השגת מטרה זו מחייבת שותפות שהיא מעבר ליחסי יצרנית רכב-ספק טיפוסיים\"."}
{"article_id": "0,7340,L-4822896,00.html", "header_title": "הרוג ראשון בנהיגה אוטונומית עם טסלה S", "full_text": "ג'ושואה בראון (40) מאוהיו הוא ההרוג הראשון ברכב שנסע באופן אוטונומי לחלוטין, מבלי שהנהג אחז בהגה וכנראה מבלי שהביט על הכביש שלפניו. לפי הערכות בארה\"ב, מערכות האופטיקה והמיחשוב בטסלה S של איש הכוחות המיוחדים לשעבר ובעל חברה שעסקה בטכנולוגיה מתקדמת, לא זיהתה משאית פונה על הכביש המהיר בוויליסטון, פלורידה. \"הוא חצה את הנגרר שלי מבלי שהספקתי לזהות אותו כלל\", אמר פרנק בארזי (62), נהג משאית הענק.\nלפני כשלושה חודשים פרסם בראון סרטון ביוטיוב, בו הוא מתעד כיצד \"טסי\", השם שהעניק לטסלה S שלו, מתחמקת באופן אוטונומי לחלוטין מתאונה עם משאית והעניק לה ולאיש מאחורי המותג החשמלי, אלון מאסק, מחמאות: \"המכונית הכי טובה שאי פעם רכשתי\", כתב.\nלדבריו של בארזי, המכונית המרוסקת המשיכה בדהרה של כמה מאות מטרים עד שפגעה בעמוד. \"כאשר הגעתי לרכב, נוגן עדיין הסרט הארי פוטר על המסך\", אמר לסוכנות הידיעות AP. הרשויות בארה\"ב הודיעו כי יחקרו את תכנון וביצועי המערכת בה מצוידת הטסלה S. בתיעוד חקירת התאונה שהגיע לידי כלי תקשורת בארה\"ב, הובהר כי בזמן התאונה - שאירעה ב-7 במאי השנה - הייתה המערכת במצב \"נהיגה אוטומטית\" המיועד לשימוש בעיקר בכבישים מהירים, וכי עקב סינוור לא הופעלה מערכת הבלמים בזמן שהמכונית התקרבה לעצם העצום שלפניה. המשאית, כך עולה מדו\"חות המשטרה, פנתה שמאלה כאשר הטסלה התקרבה אליה במהירות, בצומת ללא רמזור על כביש מהיר. אלון מאסק צייץ אמש בחשבון הטוויטר שלו: \"תנחומים על האבידה הטרגית\".\nלדברי טסלה, זו תאונה קטלנית ראשונה בה מעורבת מערכת נהיגה אוטונומית לאחר כ-210 מיליון קילומטרים שצברה עד היום בצי מכוניות טסלה. עוד אמרו כי לפני שנעשה שימוש במערכת במצב אוטונומי לחלוטין, על הנהג לקחת בחשבון כי מדובר (רק) במערכת-תומכת, הדורשת מהנהג להשאיר את ידיו על ההגה בכל זמן, וכי עליו \"להשאר בשליטה על הרכב כדי שיוכל להתערב בכל רגע\"."}
{"article_id": "0,7340,L-4656408,00.html", "header_title": "ניסוי כואב לגוגל: גם המכונית האוטונומית מתנגשת", "full_text": "גוגל מאשרת: מכוניות ללא נהג אותן היא מנסה על כבישי קלפורניה היו מעורבות עד כה ב-11 תאונות דרכים. הנתון המפתיע פורסם על-ידי ענקית הטכנולוגיה לאחר שנחשף כי החברה העבירה לרשויות בקליפורניה דיווח על לא פחות משלושה מקרים שונים בהם מכוניותיה היו מעורבות בתאונות מאז ספטמבר, במסגרת חובת הדיווח אותה הנהיגה המדינה.\nבאופן טבעי, בגוגל ניסו להמעיט בחשיבות האירועים. מנהל תחום הנהיגה האוטונומית בחברה, כריס ארמסון, ציין כי המכוניות היו מעורבות בתאונות קלות עם \"נזק קל ובלי נפגעים\", לאחר נסיעה מצטברת של למעלה מ-2.7 מיליון קילומטרים, מתוכם כ-1.6 מיליון במצב נהיגה אוטונומית. על-פי ארמסון, \"אף אחד מהמקרים לא נגרם באשמת הרכב האוטונומי\". לדבריו, בשבעה מהמקרים הרכב נפגע מאחור על-ידי מכונית רגילה, בדרך כלל בעמידה או גלישה לעצירה ולעיתים גם בכביש מהיר. בתאונות אחרות הפגיעה התרחשה מהצד על-ידי רכב אחר. בשמונה מקרים התאונות התרחשו בכבישים עירוניים.\nספקית החלפים האמריקאית דלפי, המפעילה אף היא צי מצומצם של מכוניות ללא נהג, הודיעה כי גם היא הייתה מעורבת בתאונה, והגדילה לעשות ושלחה את הדו\"ח המלא לסוכנות הידיעות AP. גוגל לעומתה לא עשתה זאת, והסתפקה במספר התאונות ובהצהרה לפיה מכוניותיה אינן אשמות, בצעד שגרר ביקורת חריגה מצד אוהדי ומבקרי המכוניות החשמליות, לגבי היעדר השקיפות בנוגע לסיבות שגרמו לתאונות הדרכים. משרד התחבורה בקליפורניה הבהיר כי לא יפרסם פרטים מתיקי התאונות.\nהמבקרים מזכירים בין היתר כי גוגל מעוניינת להציע מכונית בלי הגה ודוושות, שלא יאפשרו לנהג לקחת שליטה ידנית על פעולות המכונית גם בעת חירום. החלטה זו הופכת לטענתם את נחיצות הגילוי הנאות לגדולה עוד יותר, שכן חשוב לדעת מה הסיבות לתאונות בשלבי פיתוח, כדי לוודא שאין אשמה בטכנולוגיה.\nדו\"ח התאונה של דלפי מציין כי המכונית שלה, מדגם ה-SQ5 של אודי\n,\n\t ניזוקה קלות בחרטום לאחר שמכונית שחצתה את הצומת פגעה בה. דלפי הצהירה כי מכוניתה עמדה באותו זמן ולא הייתה במצב נהיגה אוטונומי.\nעל-פי AP, חמש חברות נוספות שבוחנות מכוניות ללא נהג, לא סבלו מתאונות כלשהן. בסך הכל בקליפורניה נעות כיום 48 מכוניות ללא נהג שקיבלו רישיון ניסוי מהמדינה. קליפורניה היא מהראשונות בעולם שמאפשרת למכוניות אוטונומיות לנוע בשטחה, אם כי עדיין רק למטרות מחקר ופיתוח. חלק גדול מהמכוניות נמצאות בבעלות גוגל - בהן 23 רכבי פנאי מדגם ה-RX של לקסוס.\nנתונים שפרסמה בעבר הרשות האמריקאית לבטיחות בדרכים (NHTSA), מצביעים על כך ששיעור התאונות הקלות - רק נזק בלי פגיעות בנפש - עומד על 0.3 תאונות לכל 100 אלף מייל נהיגה (כ-160 אלף ק\"מ) בממוצע. שיעור התאונות בגוגל עומד כעת על כפליים מכך - 0.6 תאונות ל-100 אלף מייל נהיגה. בחברה ציינו עם זאת כי לפי מידע שברשותם, קרוב לחמישה מיליון מקרי תאונה אינם מדווחים לרשויות בשנה, כך שקשה לנקוב במספר מדויק לתופעה."}
{"article_id": "0,7340,L-4531524,00.html", "header_title": "סוף לנהגי משאיות? ההולנדים רוצים משאיות ללא נהג", "full_text": "הולנד מקדמת יוזמה שתאפשר תנועת משאיות ללא נהג - כך מדווחת סוכנות הידיעות רויטרס. התוכנית עשויה לתרום לקידום רכב אוטונומי לא רק במדינה, אלא בכל רחבי אירופה - שכן ביבשת נהוגה תנועה נרחבת של משאיות בין מדינות שונות.\nקבוצת חברות לוגיסטיקה וטכנולוגיה חשפו השבוע תוכניות למשאיות ללא נהג, שיוכלו להעביר סחורה מנמל רוטרדם - נמל הסחורות הגדול באירופה - לערים בהולנד. ליישום התוכנית הציבו לעצמם היזמים חמש שנים, זמן מקביל לזה בו אמורה להגיח לעולם מכונית ללא נהג סדרתית. זאת לפי תוכניות שחשפו מספר יצרניות רכב, בהן מרצדס, ניסאן ופורד.\nבמדינות רבות בעולם, בהן ישראל, נהגי משאיות מעורבים בתאונות דרכים - חלקן קשות ביותר - בשיעור גבוה מחלקם באוכלוסיית הנהגים. הסיבה לכך נעוצה בעיקר בשעות הנהיגה הרבות והנסועה הגבוהה במיוחד שצוברים נהגי משאיות במהלך יום עבודה. שימוש במשאית רובוטית יאפשר להעלים גורמי תאונות בולטים כמו עייפות, היסח דעת ונהיגה שלא בהתאם לתנאי הדרך.\nהרשויות בהולנד, שמעוניינות לעודד פתרונות בטיחותיים וירוקים לתחבורה, בוחנות בימים אלה את החוקים הנדרשים לשינוי בכדי לאפשר תנועת כלי רכב לא מאוישים בדרכים הציבוריות. כן נבחנים השינויים הנדרשים לתשתיות והטכנולוגיות התשתיתיות הייחודיות שיסייעו לתפקוד כלי רכב אוטונומיים. שרת התשתיות והסביבה, מלאני שולץ, הגישה לאחרונה מכתב עמדה המתאר את תוכנית הפיתוח בנושא.\nלפי שולץ, קידום רכב אוטונומי מתחיל מהדמיות מחשב. לאחר מכן משאיות אמיתיות יחלו בנסיעות לא מאוישות במתחמים סגורים, ואם שלבים אלו יעברו בשלום יקודם שילובן בצי הרכב המסחרי ההולנדי.\n\"אנחנו מאוד מעוניינים למצוא שותפים בעולם איתם נפתח את הנושא\", ציינה מרין וייט, דוברת המשרד לתשתיות וסביבה. \"יש אין ספור יתרונות. מכוניות ללא נהג זקוקות לפחות מקום נסיעה ולכן משתמשות בכבישים ביעילות גבוהה יותר. הן נמנעות מפקקי תנועה ומפחיתות את מספר התאונות. הן גם ידידותיות יותר לסביבה\".\nוייט מתייחסת לכך שמכוניות המנוהלות על-ידי חיישני קרבה, יכולות לנוע במרחק קטן יותר מהרכב מלפניהם ומזהות מוקדם יותר מצבי סיכון. בהתאם הן יכולות לנוע בשיירות צפופות יותר ובמהירות קבועה, שמסייעת להפחתת גודשי תנועה. עובדה זו גם מצמצמת האצות ובלימות, מה שמוריד את תצרוכת הדלק והזיהום.\nההצעה ההולנדית מגיעה קרוב לחודש לאחר שגוגל הודיעה כי היא מפתחת מכונית ללא נהג לשני נוסעים, ומקווה לשווק 200 יחידות ממנה עד שנת 2020. יצרניות רכב גדולות הביעו אף הן כוונה דומה, כאשר חלקן הציגו אבי-טיפוס מתקדמים המסוגלים לנוע בכביש ציבורי ללא התערבות נהג."}
{"article_id": "0,7340,L-4164445,00.html", "header_title": "המבקר: סכנת חיים בכבישי המגזר הערבי", "full_text": "באחד הדו\"חות החמורים שפרסם בשנים האחרונות בנושאי תחבורה, מצביע מבקר המדינה, מיכה לינדנשטראוס, על מחדלים מסכני-חיים בתשתית הבטיחות בערים קלנסווה וכפר קאסם. מבדיקה שערך בין אוקטובר 2010 וינואר 2011, מצא משרד המבקר עשרות מפגעים וליקויים קשים - החל בכבישים סדוקים ומעברי חצייה לא מזוהים, מחסור חמור בתאורת רחוב ופסי האטה שמסכנים נהגים.\nהמבקר מבהיר כי התמונה העולה מהביקורת בשתי הערים אינה ייחודית להן, וסביר להניח כי היא משקפת את מצב הבטיחות בכלל המגזר הערבי. \"יש להניח שהמצב ברוב הרשויות האחרות במגזר הלא-יהודי אינו שונה, ואולי אף גרוע יותר\", כותב המבקר בסיכום הדו\"ח. לדבריו, על העיריות לפעול לאלתר לתיקון הליקויים, אך גם משרדי התחבורה והפנים נקראים לקבל אחריות על הבטיחות בדרכים בתחומי הרשויות המקומיות.\nיש לציין כי מחקרים שנערכו בעבר הצביעו על קשר אפשרי בין רמת תשתית ירודה, והתנהגות לקויה של נהגים והולכי רגל במגזר הערבי. מחקר שנערך עבור\nעל-פי נתוני הרשות לבטיחות, המגזר הלא-יהודי מעורב בתאונות דרכים בשיעור גבוה משמעותית מחלקו באוכלוסייה. במשרד המבקר מציינים כי המגזר מהווה 20% מכלל האוכלוסייה, אך \"ב-2010 נהרגו בתאונות 126 בני אדם מהמגזר הלא-יהודי, ששיעורם כ-36% מכלל ההרוגים בתאונות באותה שנה\". עוד אומרים שם כי בשנים 2006 עד 2010 חלה עלייה של 18% במספר ההרוגים בתאונות במגזר הלא-יהודי, בזמן שבקרב יהודים חלה ירידה של כ-26% במספר ההרוגים.\nעל הקשר בין תאונות ותשתית לקויה הצביעו מחקרים רבים בעבר, ובכלל זאת גם על בעיית התשתית החמורה במגזר הערבי. במשרד המבקר מצטטים מחקר של הרשות מ-2003, לפיו \"בעייתיות של מצב התשתיות ביישובים ערביים - כגון: חוסר הפרדה בין מסעה ומדרכה, חוסר נתיבים מוסדרים, חוסר סימון ותמרור - משתקפת בכל סוגי התאונות\". אותו מחקר גם מצא כי \"במגזר הערבי קיימת נטייה ליותר תאונות רכב בודד, דבר שבדרך כלל מעיד על בעיות בתשתיות הדרכים\".\nאת הרשימה הארוכה של מפגעים וליקויים שמצא המבקר בקלנסווה וכפר קאסם, אפשר ללא ספק לקשור באופן ברור עם תאונות דרכים:\nהמבקר קובע כי האחריות העיקרית לליקויים הרבים נופלת על העיריות, שלא דאגו לתיקונם ולא הכינו כנדרש תוכניות-אב לתחבורה - שאחד מיעדיה הוא הגברת הבטיחות בדרכים, וצמצום מספר התאונות. עוד מצא המבקר כי שתי העיריות אינן פועלות להקמת תשתיות בטיחות חדשות, ואינן נוקטות פעולות נחוצות לבדיקת הקשר בין תאונות וליקויים בתשתית.\nבדו\"ח שפרסם היום, כותב המבקר כי \"ראוי שהעיריות והעומדים בראשן יפעלו נמרצות לטיפול בתשתיות התחבורה והבטיחות בדרכים בתחום יישוביהן, הן בפן המניעתי והן בפן התגובתי. לשם כך הם נדרשים לפעול לניצול מלוא התקציבים העומדים לרשותם ולגיוס המשאבים הנדרשים הן מקופת העירייה עצמה, על ידי שינוי סדרי העדיפויות וגביית ההיטלים המתחייבים כמו דמי השתתפות בגין סלילת כבישים, והן ממקורות חיצוניים\".\nעם זאת, לדעת המבקר גם למשרדי הממשלה יש חלק במצב הירוד של תשתית הבטיחות בשתי העיריות - ובעיקר למשרד התחבורה. \"הסדרי תנועה ברשויות המקומיות ובייחוד הבטיחות בדרכים, הם מן הנושאים שבליבת תפקידיו ועיסוקיו של משרד התחבורה והבטיחות בדרכים\", כותב המבקר. \"ראוי שמשרד התחבורה יקבל עליו אחריות להגברת הבטיחות בדרכים בתחומן של רשויות מקומיות שלא פעלו דיין בנושא, וכן יגביר את מעורבותו בנושא\".\nלהתייחסות דומה זוכה משרד הפנים, אשר לדעת המבקר \"בתוקף היותו המשרד המסדר והאחראי לרשויות המקומיות, יקבל עליו אחריות בנושא הבטיחות בדרכים בתחומי הרשויות המקומיות - בייחוד בכל הנוגע לעניינים הקשורים למילוי ההוראות שנקבעו לעניין זה, ויגביר את מעורבותו בתחום זה\".\nאלא שתגובת משרד הפנים לטיוטה שהעביר המבקר ביוני 2011, הייתה בתחילה - \"אין תגובה\". לאחר שהעיר המבקר כי מאחר שהמשרד אחראי לרשויות המקומיות \"בתוקף אחריותו עליו לבחון מהן הסיבות שהביאו להיווצרות מצב עגום זה\", השיבו במשרד הפנים כי הם מקבלים את ממצאי הדו\"ח, וסבורים \"שכל הרשויות המקומיות אכן חייבות ליצור תשתית נאותה של בטיחות\".\nאלא שלמרות שקיבלו את ממצאי הדו\"ח, במשרד הפנים הבהירו כי הם אינם יכולים לפקח על נושא הבטיחות בדרכים ברשויות מקומיות. \"המשרד אינו הגורם המקצועי שביכולתו לבדוק את תקינות פסי האטה, מעגלי התנועה והסדרי התנועה הנדרשים\", כתבו במשרד בתשובתם למבקר. \"הסמכויות החוקיות בעניין זה הוקנו למשרד התחבורה, אשר על כן אין לצפות ממשרד הפנים לבצע תפקידים שלא הוטלו עליו מכוח החוק\"."}
{"article_id": "0,7340,L-4212391,00.html", "header_title": "אין שירות: משרדי הרישוי ייסגרו בחול המועד פסח", "full_text": "תמתינו עם רישיון הרכב, משרדי הרישוי יוצאים לחופשה. משרד התחבורה מודיע כי משרדי הרישוי בכל הארץ, ייסגרו לקבל קהל החל מיום חמישי הקרוב (5 באפריל), ולא ישובו לפעול עד ה-15 באפריל. זאת, עקב חג הפסח וימי חול המועד, בהם אזרחי ישראל לא יוכלו לקבל שירות ממשרד התחבורה.\nבניגוד למשרדים, מוקדי השירות של משרד התחבורה דווקא יפעלו: מוקד המשרד (ה\"רישויפון\", 5678*), יפעל במתכונת מלאה בחול המועד - כלומר בין השעות שבע בבוקר לשמונה בערב. בימי שישי וערבי חג משבע בבוקר עד אחת אחר הצהריים. במוקד ניתן יהיה לקבל מידע ושירות כמקובל בימי חול. כמו-כן, ניתן יהיה להנפיק רישיונות רכב ונהיגה עצמאית, בחלק ממרכזי הבחינה הפרוסים ברחבי הארץ, ותחנות צילום לרישיון ומכוני רישוי יפעלו כרגיל.\nעוד נמסר כי האוניברסיטה הפתוחה ורשת עמל, המפעילות את קורסי הרענון והנהיגה הנכונה (שמבוצעים על-ידי נהגים חדשים ועברייני תנועה), לא יקיימו קורסים בכל מהלך החג וחול המועד. מוקד השירות הטלפוני של האוניברסיטה יפעל בחול המועד במתכונת מצומצמת, ואילו מוקד רשת עמל יפעל כרגיל."}
{"article_id": "0,7340,L-4584829,00.html", "header_title": "מרצדס C-קלאס במבחן דרכים: עושר, וגם עושר", "full_text": "במרצדס התאמצו לייצר קשר ויזואלי ברור בין ה-\nהחדשה ל-C הקטנה וזולה יותר, וזה בפירוש משתלם. איכות החומרים בתא הנוסעים שופרה משמעותית לעומת ה-C הקודמת, ומרבית החלקים בתא מרשימים מאוד ברמתם. איכות ההרכבה טובה לרוב, אך אינה מצטיינת הקטגוריה - וכך גם הנדסת האנוש, כאשר חלק מהמתגים ובמיוחד מערכת המולטימדיה אינם נוחים במיוחד לתפעול ודורשים ניסיון.\nהמרווח בתא הנוסעים שופר, ויש כעת מקום לארבעה מבוגרים (במיוחד בולט השיפור במרווח הרגליים מאחור), ואפילו נוסע חמישי יכול להידחק (בחוסר נוחות). תא המטען מציע גודל מספק ונוחות שימוש טובה.\nכיול המתלים של ה-C-קלאס אמנם נוקשה יחסית - כמקובל בתוצרת גרמניה - אך ביחס לקטגוריה מרשים למדי, במיוחד בעיר. בנסיעה בינעירונית המרכב נוטה להתנדנד לעיתים, אך שיכוך המהמורות נותר טוב. בנסיעות ארוכות פוגם מושב הנהג בנוחות, שכן הוא אינו מציע תמיכה מספקת לגב התחתון. נוחות הנהיגה העירונית טובה בסך הכל, עם רדיוס סיבוב מספק, ראות טובה החוצה והיגוי בעל משקל קל ודיוק סביר. בידוד הרעשים טוב, למעט רעשי מנוע תחת עומס.\nיחידת הכוח ב-\"C180\", מציעה נפח של 1.6 ליטר, מגדש טורבו, 156 כ\"ס ו-25.5 קג\"מ ב-1,200 סל\"ד. אלו נתונים מכובדים אמנם, אך בקטגוריית היוקרה מותר לצפות ליותר מכך. המנוע הזה אינו מעודן מספיק, ומרגיש לעיתים מעט חלש - בין היתר בשל נטיית תיבת ההילוכים לעבור להילוך גבוה מוקדם מהרצוי לטובת חסכון בדלק. מאכזב מעט היה לגלות כי תיבת ההילוכים מציעה פעולה סבירה בלבד, ונופלת מתיבות בדגמים מתחרים. מערכת עצור-סע בה מצוידת ה-C פועלת היטב, אך פוגמת בעוצמת המיזוג. תצרוכת הדלק במסלול המבחן עמדה על 10.7 ק\"מ לליטר, נמוך ב-38% מנתון מרצדס (17.2 ק\"מ לליטר בממוצע).\nהיכולת הדינמית של ה-C-קלאס מרשימה, עם אחיזת כביש גבוהה והיגוי שגם אם אינו המדויק או המהיר בקטגוריה, מספק תחושת ביטחון לנהג. כושר הבלימה טוב מאוד, אך דוושת הבלמים - לפחות במכונית המבחן - דורשת לחיצה חזקה מעט מהרצוי. רכב המבחן צויד בשבע כריות אוויר (אחת לברכי הנהג), בקרת יציבות ומערכת לזיהוי סכנה לתאונה חזיתית במהירות של שבעה קמ\"ש ומעלה ומערכת להתראה מפני עייפות נהג. במבחן הבטיחות של ה-Euro NCAP זכה הדגם לציון חמישה כוכבים מרבי.\nרכב ההדגמה היה הזול ביותר בין גרסאות ה-C-קלאס בישראל. אלא ש\"זול\" הוא מושג יחסי כידוע - תג המחיר כאן גבוה משמעותית ביחס למתחרות הישירות (296 אלף שקל). תמורתם תקבלו מערכת מולטימדיה עם מסך \"7, שני שקעי USB, קישור בלוטות', מתג הנעה, חיישני אורות וגשם, בקרת שיוט עם מגביל מהירות, בקרת אקלים מפוצלת עם פתחים ליושבים מאחור, חלון גג וחישוקי \"17 קלים - חבילת אבזור מקובלת בקטגוריה.\n+ נוחות נסיעה, איכות חומרים, עיצוב\n- מחיר, תיבת הילוכים\nמרצדס C-קלאס החדשה, אפילו בגרסת הבסיס, היא מכונית מודרנית, נוחה ונעימה. וכיום, עוד יותר מבעבר, ראויה לקטגוריית היוקרה. למרות מספר נקודות פחות משכנעות - שילוב מנוע-תיבה וסוגיות איכות קלות - היא בהחלט משכנעת ומחמיאה למרצדס על ההתקדמות המרשימה. בהתאם, היא גם ראויה לציון גבוה. אלא שתג המחיר שהוצמד לה (גם באירופה) לא רק גוזל ממנה נקודות במבחן זה, אלא עלול לפגום בסיכויי ההצלחה שלה."}
{"article_id": "0,7340,L-4822598,00.html", "header_title": "ב.מ.וו, מובילאיי ואינטל יציגו רכב אוטונומי ב-2021", "full_text": ". יצרנית הרכב הגרמנית ב.מ.וו, חברת הטכנולוגיה הישראלית מובילאיי ויצרנית השבבים האמריקאית אינטל, מכריזות היום (ו') על פרויקט משותף לייצור רכב אוטונומי עד 2021. ההסכם בין החברות נחתם במשרדי הנהלת ב.מ.וו במינכן, ובו מתחייבות השלוש לפתח ביחד מערכת שתאפשר נהיגה אוטונומית מלאה או חלקית ותוצע לרכישה גם עבור יצרניות רכב אחרות, ובמקביל לקבוע תקנים למערכות אוטונומיות במכוניות.\nהמערכת אותן צפויות השלוש לפתח תאפשר לא רק נהיגה ללא התערבות נהג, אלא גם שימוש ברכב ללא נהג כלל. בכך מכוונות השלוש לדרישה צפויה מצד חברות העוסקות בתחבורה ציבורית וציי רכב. יש להזכיר כי\nמכונית\n\t אטונומית הצפויה להיות מעין \"מונית-לא מאוישת\". גם גוגל עצמה המפתחת באופן רשמי מכוניות אוטונומיות, מכינה כנראה את הקרקע לשירות הסעות אוטונומי.\nאת הבסיס המוטורי של השת\"פ תעניק יצרנית הרכב ב.מ.וו, והדגם (העתידני) שישמש כפלטפורמה עשוי להיות ה-Vision Next 100 שהוצג לפי חודשים\nלדברי אמנון שעשוע, ממייסדי מובילאיי, יו\"ר ומנהלה הטכנולוגי, \"מובילאיי ושתי השותפות מכינות את הקרקע לניידות עתידית אוטונומית, שתהפוך למציאות כבר בשנים הקרובות\". עוד אמר כי \"מובילאיי תהיה אחראית על מיפוי ועיבוד (הדרך), התאמת חיישנים ועיבוד המידע המגיע מהם כמו-גם אופי נהיגה, כדי לאפשר שימוש אוטונומי לחלוטין ברכב\". שעשוע גם אמר כי טכנולוגיית המיפוי (Mobileye Road Experience ,REM) תספק שירותי מיקום מדויק על הנסיעה ובכך תאפשר נהיגה אוטונומית לגמרי\".\nשעשוע מוסיף כי עד כה עבדנו על גישה הדרגתית למימוש הרכב האוטונומי, אבל היום מסמן את ההתחייבות הראשונה מצד יצרנית רכב גדולה לרכב אוטונומי מלא (\"דרגה 5\") בתוך חמש שנים בלבד. הטכנולוגיות שלנו בתחומי בינה מלאכותית וראייה ממוחשבת, מיזוג מקורות חישה, מיפוי במיקור המונים ותכנון נהיגה - משחקות תפקיד מפתח ביכולת של ב.מ.וו להציע נהיגה אוטונומית בין שלב 3 (חלקית) ל-5, נהיגה אוטונומית מלאה. לדבריו, ב-2021 יציעו השלוש מערכת נהיגה אוטונומית חלקית (שלב 3) לשימושים עירוניים, ומלאה (שלב 5) לאזורים עירוניים גדולים.\nזיו אבירם, מייסדי, נשיא ומנכ\"ל מובילאיי, אומר כי שלוש החברות חולקות מטרה משותפת והיא נהיגה אוטונומית להמונים. לדבריו, \"מובילאיי נמצאת כבר בעמדת הנהגה בשוק מערכות העזר לנהיגה (ADAS). עם החיישנים שלנו - השבב שפיתחנו (EyeQ) וטכנולגיית שירותי המיקום (REM), נוכל להמשיך לעשות את חלקנו כדי להביא לנהגים כלי רכב אוטונומי מלא עד שנת 2021\".\nאינטל תהיה אחראית בשת\"פ על הכוח הנדרש לעיבוד כמות המידע האדירה שזורמת מהמכונית עצמה וגורמים חיצוניים. לדברי מנכ\"ל אינטל, בריאן קרזניץ, \"מכוניות אוטונומיות וכל מה שיתחבר אליהן, ידרשו מוחות אלקטרוניים חזקים ואמינים ביותר, שיהיו חכמים דיים כדי לנווט בתנועה ולמנוע תאונות. השת\"פ יאפשר לנו לממש במהירות את החזון שלנו להמציא מחדש חוויית נהיגה\". קרזניץ הוסיף כי אינטל תהיה אחראית ל\"מערך רחב של כלי מחשוב, ענן, קישוריות, בטיחות ואבטחה לתוך המכונית, וכן למידת מכונה, שיאפשרו פתרון מקיף\". בדבריו הזכיר כי כ-90% מהתאונות ברחבי העולם נגרמות עקב טעויות נהגים, וכי סך עלות התאונות מסביב לעולם בשנה עומד על 870 מיליארד דולר - כשלושה טריליון שקל."}
{"article_id": "0,7340,L-4094492,00.html", "header_title": "\"תאונות דרכים במגזר הערבי? בגלל תחושת קיפוח\"", "full_text": "מחקר חדש של הרשות הלאומית לבטיחות בדרכים, אשר מתפרסם היום (ד'), קובע כי כדי להקטין את האחוז הגבוה יחסית של נפגעים ערבים בתאונות דרכים, יש לצמצם את תחושת האפליה במגזר הלא-יהודי, ולהשקיע יותר בתשתית וחינוך. ברשות טוענים כי מדובר במחקר המקיף ביותר שנערך בישראל בשנים האחרונות, עם תוצאות מאלפות שנאספו בין השנים 2006 ו-2010.\nבכנס חירום לבטיחות בדרכים שנערך אתמול (ג') לראשי רשויות ערביות, אמר מנכ\"ל הרשות, רון מוסקוביץ', כי \"ראשי הרשויות חייבים להבין שהם נושאים באחריות על הנעשה בתחום הבטיחות בדרכים, ברשויות עליהן הם מופקדים. הרשות הלאומית תשקיע יותר רק במקומות בהם תהיה מחויבות ברורה מצד ראש הרשות\" סיכם.\nהמחקר נערך במכון לחקר התחבורה בטכניון על-ידי ד\"ר רוני פקטור, הפרופסורים דוד מהלאל וענת רפאלי, במימון וליווי מקצועי של יחידת המדען הראשי\nתחושת אפליה ומצב כלכלי-חברתי בעייתי בקרב המגזר הערבי, מובילה להתעלמות מחוקי התעבורה, לעבירות ולתאונות דרכים כתוצאה מכך. כך קובעים עורכי המחקר, אשר מציינים כי התנגדות לחוק בזמן נהיגה נעשית באופן שאינו בהכרח מודע, ומבלי להביא בהכרח למסקנה כי היא עשויה לגרום לתאונה. עם זאת, כך טוען המחקר, גם מחויבות לחוקי התנועה, לא תסייע במישרין לצמצום מספר תאונות הדרכים בקרב האוכלוסייה הלא-יהודית.\nעוד עולה מהמחקר כי ניכרים הבדלים בהרגלי ואופן נהיגה בין המגזר היהודי והלא-יהודי, המתבטאים בעיקר בהתנהגות בתוך היישוב - סביבה עירונית בה מהירות הנסיעה המותרת נמוכה יותר. שלא במפתיע, המחקר מצביע גם על רמה נמוכה במיוחד של תשתית במגזר הלא-יהודי, הנובעת בעיקרה מ\"מאפליה בהקצאת משאבים, ומחוסר יכולת או רצון של השלטון המקומי להשקיע בתשתיות\".\nאחד הנתונים המדאיגים זה שנים, שיעור ההרוגים בתאונות דרכים קטלניות במגזר הערבי, ממשיך להיות גבוה במיוחד. למרות שמגזר זה מהווה כ-20% מהאוכלוסיה, שיעור ההרוגים בו עומד על 37%. נתון מדאיג נוסף: למרות ירידה של 26% במספר ההרוגים בתאונות דרכים באוכלוסיית המדינה שאינה ערבית, בחמש השנים האחרונות (2006-2010) נרשמה עלייה של 9% במספר ההרוגים במגזר הערבי. בהתאמה, למרות ירידה תלולה וחיובית של 22% בסך הנפגעים בתאונות דרכים בשנים אלה, נרשמה במגזר הערבי יציבות מדאיגה.\nנתון בולט במיוחד נוגע למספר הפעוטות עד גיל 4 שנהרגו בתאונות דרכים: במגזר הערבי נהרגו פי 7 יותר פעוטות לעומת יתר המגזרים. ברשות אומרים כי פער זה נובע בעיקר מ\"תאונות חצר\", המתרחשות בסביבת הבית, בשטח המשמש למשחקים ולחניית רכב.\nוזה אינו הסוף. נהגים במגזר הערבי מהווים כ-14% מכלל המורשים לנהוג בארץ, אך מהווים לא פחות מ-42% מכלל הנהגים שנהרגו בתאונות דרכים בשנים שנבדקו. אגב, אחוז מחזיקי רישיון נהיגה בקרב צעירים עד גיל 24 במגזר הערבי, עומד על כחמישית בלבד מכלל הצעירים מחזיקי רישיון הנהיגה ולמרות זאת, מספר הנהגים הצעירים שנהרגו במגזר הערבי, זהה לזה של מגזרים אחרים.\nלמרות שחלקם במצבת הנהגים בישראל עומד על 14% בלבד, 21% מסך הנהגים המעורבים בתאונות דרכים, ו-35% מהמעורבים בתאונות דרכים קטלניות, מגיעים ממגזר זה.\nולסיום, גם אחוזי השימוש בחגורת בטיחות, נמוכים במיוחד במגזר הערבי - כ-20% פחות מהמקובל. לא רק זאת, אלא שנרשמת - בניגוד גמור לנתוני מגזרים אחרים - ירידה דרמטית במספר החוגרים שם מאחור - לעומת 51% ב-2009, רק 24% אשתקד. בהתאמה, שיעור הילדים שחגורים כהלכה עומד על 37% בלבד, ואילו שיעור הילדים שאינם חגורים כלל, עומד על 26%.\nחוקרי הרשות מציעים בסיכום המחקר מספר דרכים להתמודדות עם תאונות דרכים במגזר הלא-יהודי:"}
{"article_id": "0,7340,L-4211721,00.html", "header_title": "יש אישור: טויוטה תשווק דגמים שיוצרו בארה\"ב", "full_text": "חברת יוניון מוטורס, יבואנית טויוטה, הודיעה היום (ג') כי עד סוף השנה תחל בייבוא סדיר של דגמים המיוצרים בארה\"ב, ומותאמים לתקינה אמריקאית. הודעת היבואנית מגיעה בעקבות החלטת שר התחבורה, ישראל כץ, לאשר יבוא מכל מדינה של כלי רכב העומדים בתקינה האמריקאית.\nיש להזכיר כי במשך שנים ארוכות הותר יבוא על-פי תקינה אירופית בלבד, אך לאחרונה פועל משרד התחבורה להרחבת מקורות היבוא לישראל, באמצעות \"הכשרת\" התקינה האמריקאית.\nביוניון מוטורס אומרים כי בעוד מספר חודשים, ברבעון האחרון של 2012, יחל שיווקם של שני דגמים: קאמרי ו-היילנדר. הקאמרי היא אחת המכוניות הנמכרות בארה\"ב, ותשווק אצלנו עם מנוע בנזין בנפח 2.5 ליטר (178 כ\"ס). ההיילנדר, רכב פנאי בגודל בינוני בעל שבעה מושבים, ישווק עם מנוע בנזין בנפח 3.5 ליטר (270 כ\"ס). ב-2013 צפויה היבואנית להתחיל בשיווק הגרסה ההיברידית של הקאמרי. דגם נוסף שאמור להגיע בשנה הבאה הוא הסיינה, מיניוואן בעל שמונה מושבים ומנוע בנזין בנפח 3.5 ליטר (266 כ\"ס).\nלדברי רן דנאי, מנכ\"ל היבואנית, \"פתיחת הייבוא מארה\"ב הרחיבה מאוד את היצע דגמי טויוטה שבאפשרותנו לשווק בישראל. המהלך הוא אסטרטגי עבורנו, ואנו פועלים במלוא המרץ כבר למעלה משנה בהכנת התשתית השיווקית, תפעולית ושירותית לקליטת הרכבים האמריקאים\". ראוי להזכיר כי בשנה הקרובה מתכננת היבואנית\nהעומדים\n\t בתקינה אירופית, ובהם ה-GT86 הספורטיבית וגרסת מיניוואן של הפריוס ההיבירידית.\nיש לציין כי חלק מהדגמים שמייצרת טויוטה בארה\"ב הגיעו בשנים האחרונות לישראל באמצעות יבוא אישי, ואף זכו לפופולאריות רבה יחסית. למשל, כ-7%"}
{"article_id": "0,7340,L-4212003,00.html", "header_title": "350 ניסאן פאת'פיינדר - לתיקון במוסך", "full_text": "חברת קרסו, יבואנית ניסאן לישראל, מודיעה על קריאה לתיקון לרכב הכביש-שטח, הפאת'פיינדר. בעליהם של 350 יחידות של הרכב גדול המידות יקבלו בקרוב לביתם הודעה המזמנת אותם להגיע למוסך מורשה של קרסו. זאת, במטרה לבדוק את מנגנון המושבים החשמליים, שעשוי לסבול מליקוי שיוביל לכשל בפעולתם. הקריאה לתיקון מגיעה בעקבות ביקורת פנימית שביצעה ניסאן, כך על-פי הודעת היבואנית.\nבקרסו מסבירים כי במסגרת הקריאה לתיקון תיבדק הרתמה החשמלית של מושב הנהג. ליקוי בהתקנת הרתמה עשוי להוביל ללכידתה בין שלדת המושב למנגנון הרמתו, ולגרימת נזק לרתמה. במקרים קיצוניים זה עשוי לגרום להפסקת פעולת המושבים החשמליים, או לחלופין לתנועה לא רצונית של המושב. עובדה זו היא הסיבה להגדרת הקריאה לתיקון כקריאה בטיחותית, המחייבת ביצוע על-פי תקנות הרכב הישראליות.\nמקרסו נמסר כי הלקוחות שרכבם מעורב בקריאה לתיקון, יקבלו הודעה לביתם בימים הקרובים. בעלי פאת'פיינדר יכולים לבדוק גם באופן יזום אם רכבם נכלל בקריאה לתיקון, באמצעות אתר ניסאן או מוקד שירות הלקוחות של היבואנית (3575*). הבדיקה והתיקון, אם יידרש, יבוצעו ללא תשלום מצד הלקוח ויארכו בין 30 דקות (רק בדיקה) לשעה ורבע (בדיקה ותיקון), כך על-פי חברת קרסו."}
{"article_id": "0,7340,L-4530721,00.html", "header_title": "מרצדס S-קלאס במבחן: המכונית הטובה בעולם", "full_text": "מרצדס S-קלאס התייצבה למבחן באחת מגרסאותיה המהודרות-חזקות-יקרות ביותר: S 500 עם בסיס גלגלים ארוך בגרסת \"Edition 1\". גרסה זו מוסיפה על האבזור הסופר-עשיר במקור, עוד פריטים יוצאי דופן גם בקטגוריית \"תפתיעו אותי\" קיצונית זו. מה למשל? דיפוני עור באיכות קיצונית בשני גוונים מנוגדים עם תפרים מעויינים. מושבים מתכווננים חשמלית לכל כיוון אפשרי (ועוד), ממוזגים מלפנים ומושב ההופך לכורסת נוחות אה-לה מחלקת עסקים מאחור. האיכות בתא הנוסעים - הן מבחינת בחירת החומרים והן מבחינת הרכבה - היא מהטובות ביותר שמציעה כיום תעשיית הרכב (אם לא הטובה מכולן) בכל מחיר. החל במתגים משניים ועד לאחרון המנופים - בין אם מדובר בפלסטיק, מתכת, עץ או ציפוי עור.\nהנדסת האנוש אף היא מהשורה הראשונה. למרות כמות אבזור כמעט בלתי-נגמרת, ההתמצאות במערכות השונות פשוטה יחסית. גם הבחירה המסורתית של מרצדס במתג איתות-מגבים משולב, שלא תמיד מתקבל באהדה, עובדת כאן טוב מתמיד - וכמוה מנוף בקרת השיוט האדפטיבית, השליטה במערכות השונות בעזרת גלגלת ומסך מידע ענקי ועוד.\nהמרווח ליושבים מלפנים טוב בכל המדדים, מאחור המרווח אדיר כמצופה מרכב גדול, אם כי כמקובל בספסל האחורי עדיף להסיע רק שניים. המושבים המתכווננים מאחור כוללים כיוון לזווית משענת הגב ולמושב הימני הדום לרגליים ואפשרות לנסיעה כמעט בשכיבה. נפח תא המטען עצום, כצפוי.\nנוחות נסיעה מצוינת היא לא דבר חריג בפלח מכוניות הפאר. ובכל זאת, מרצדס מצליחה להתעלם מהאופנה להפוך אפילו את המכוניות הללו למעט נוקשות בעיר, ומציעה ב-S 500 - עם מתלי האוויר - נוחות נסיעה מרשימה במיוחד. בין אם זו נסיעה עירונית, ובין אם נסיעה בינעירונית - בכל מהירות מצליחה ה-S להעלים כמעט כל שיבוש שכבישי ישראל הידועים לשמצה מצליחים להעמיד בפניה. למתלי האוויר שני מצבים - נוחות או ספורט - שניהם מעניקים נוחות מצוינת. לכך תורמים אותם מושבים מצוינים הכוללים בין היתר אפשרות כיוונון תמיכה צדית, משענות צד אקטיביות שנעות לפי כיוון הפנייה ופעולת עיסוי מלפנים. אפשר לכוון גם את התמיכה לגב התחתון והעליון ועוד. גם היושבים מאחור נהנים מאפשרויות כיוונון רבות (ארבעת המושבים חשמליים עם זכרונות).\nבהתחשב באורך (525 ס\"מ) ורוחב (190 ס\"מ) ה-S קלאס שבחנו, רדיוס הסיבוב היה מצוין. יחד עם היגוי קל ומדויק ומערכת לסיוע בחנייה שמסוגלת גם לצאת חזרה לכביש, כושר התמרון העירוני טוב מאוד. גם בידוד הרעשים מרשים - את המנוע כמעט ולא ניתן לשמוע, רעשי צמיגים ורוח מינימליים מצליחים לחדור במהירויות גבוהות מאוד.\nרכב המבחן היה בגרסת ה-S 500. לדגם זה מנוע V8 בנפח 4.7 ליטר עם 455 כ\"ס ו-71.3 קג\"מ ב-1,800 סל\"ד, והוא משודך לתיבת שבעה הילוכים אוטומטית שמעבירה את הכוח לגלגלים האחוריים. המנוע שקט, חזק וגמיש, ויחד עם תיבת הילוכים יעילה מציע ביצועים מצוינים אפילו במכונית כה גדולה וכבדה. למעט מצבים קיצוניים, תיבת ההילוכים מציעה העברות הילוכים חלקות ומהירות, ומנצלת היטב את המומנט הרב של יחידת הכוח.\nלרכב מערכת עצור-סע מהטובות בנמצא, שפעולתה כמעט ואינה מורגשת והשפעתה על המיזוג מינימלית. תצרוכת הדלק במסלול מבחן ארוך עמדה על 7 ק\"מ לליטר.\nהיכולת הדינמית של ה-S קלאס מצוינת, לא פחות. היא מציעה רמה גבוהה מאוד של אחיזת כביש, ההיגוי מדויק ונוסך בטחון (גם אם מעט קל מעט לטעמנו) ובסך הכל ניתן לצבור מרחקים בנינוחות מרשימה. כושר הבלימה אף הוא מצוין, אם כי היינו שמחים לדוושה בעלת תחושה אחידה יותר ותגובה מעט נחושה מהקיים.\nלרכב המבחן היו שלל מערכות בטיחות אקטיבית מתקדמות - החל בבקרת שיוט שיודעת לבלום לעצירה (ופועלת באופן חלק למדי אפילו כשהיא נתקלת בנהג שנדחף בלי לשמור מרחק), מערכות המזהות סיכון לתאונה ומכינה את הנוסעים (למשל על-ידי כיוון המושב), סיוע בהיגוי, התראה נגד סטייה מנתיב, שמונה כריות אוויר, מכסה מנוע אקטיבי להגנה על הולכי רגל ועוד. לצערנו מכוניות פאר אינן נבחנות על-ידי ה-Euro NCAP.\nבאופן טבעי, תמורה למחיר אינה רלוונטית באמת בפלח בו מחירי המכוניות חוצים את המיליון שקלים. על כן נותר בעיקר להתרשם מרשימת התוספות המרשימה איתה הגיעה ה-S 500 Edition 1 (אדישן 1 הוא שם מהדורות ההשקה המיוחדות של מרצדס). החל במסך המולטימדיה הצבעוני עם רזולוציה גבוהה במיוחד וגודל חריג - \"12.3 - כולל מצלמת נסיעה לאחור, חיישנים היקפיים, מערכת לסיוע בחנייה שגם עוזרת לצאת חזרה לכביש, וילונות חשמליים לנוסעים מאחור - כולל לחלונות הקטנים ולשמשה האחורית, פתיחת וסגירת תא מטען חשמלית מבחוץ או מתא הנוסעים, חלון גג כפול, בקרת אקלים עם ארבעה אזורים, מעבר אוטומטי מאורות גבוהים (דרך) לרגילים (מעבר) וצמד מסכי מולטימדיה ליושבים מאחור. רשימה חלקית בלבד שמייצגת את המיטב והמתקדם ביותר בנמצא.\nועוד ראוי לציון: ל-S-קלאס שורת עזרי נהיגה, שמצביעים על כיוון ברור בדרך למכוניות אוטונומית. בקרת השיוט יודעת לשמור מרחק מהרכב מלפנים, מאיטה ומאיצה בהתאם לקצב התנועה ואף יודעת לעצור לעמידה. ביחד עם היגוי המסייע לשמור על מרכז הנתיב ושורה של מערכות התראה - זוהי מכונית שמסוגלת (כמעט) לנסוע בלי מעורבות נהג.\n+ נוחות, איכות, טכנולוגיה, אבזור מותרות ובטיחות\n- יש מחיר מבצע?\nמרצדס S-קלאס מבטאת - באופן הברור ביותר - את המיטב שיש לתעשיית הרכב כיום להציע. רמות האיכות, נוחות, טכנולוגיה, יכולת דינמית וביצועים שהיא מציעה, כולן בשורה הראשונה. ובעוד שיש מכוניות מהירות ממנה, או מהנות יותר לנהיגה, אין דרך נעימה, אלגנטית ואיכותית יותר להגיע מנקודה לנקודה בכבישי ישראל. מרצדס S-קלאס היא, לטעמנו, המכונית הטובה ביותר שנמכרת כיום, והראשונה שזכאית - ומקבלת ללא היסוס - ציון 10 במבחן ערוץ הרכב של ynet."}
{"article_id": "0,7340,L-4212279,00.html", "header_title": "עתירה נגד כץ: הפעל תחבורה ציבורית בשבת", "full_text": "- כך דורשים חברי מפלגת מרצ, סיעת מרצ בעיריית תל אביב וחברים נוספים בעירייה, בעתירה שהגישו הבוקר (יום ד') לבג\"ץ. לטענת העותרים, החלטתו של השר ישראל כץ נגועה בחוסר סבירות קיצוני, ונסמכת אך ורק על שיקול קיומו של הסטטוס קוו, תוך התעלמות והימנעות מוחלטת משקילת כל שיקול אחר.\nבעתירה נטען כי קידום תחבורה ציבורית בשבת על יתרונותיה הסביבתיים, הבריאותיים וכן הגדלת הנגישות והניידות החברתית-כלכלית של קבוצות אוכלוסייה רבות ובראשן צעירים, מבוגרים ובעלי מוגבלויות - מהווה יעד ובסיס למדיניות כוללת לאורך כל ימות השנה, כמקובל בכל המדינות המפותחות בעולם. העותרים טוענים כי החלטת השר כץ כובלת את שיקול דעתו המנהלי לנימוק אחד בלבד, ולכן היא מהווה החלטה הנגועה בחוסר סבירות קיצוני.\nבעתירה טוענים נציגי מרצ כי העובדה ש-40% מתושבי תל אביב אינם בעלי רכב, מצדיקה את\n,\n\t שהתקבלה בעיריית תל אביב לפני מספר שבועות, וכי השר צריך היה לכלול בשיקוליו את העובדה שישנן ערים אחרות בהן מתקיימת תחבורה ציבורית מסודרת בשבת, כמו חיפה למשל.\nחבר הכנסת ניצן הורוביץ (מרצ) אמר כי \"תחבורה ציבורית יעילה חייבת לעבוד שבעה ימים בשבוע. זהו שירות חיוני שהשבתתו בגלל כפייה דתית היא בלתי נסבלת, פוגעת בחברה, בסביבה ובמשק\". בעניין זה יש להזכיר כי יוזמת ההחלטה על תחבורה ציבורית בשבת בעיריית תל אביב, היא חברת מועצת העיר מטעם מרצ, תמר זנדברג.\nמפלגתם של הורוביץ וזנדברג, הנחשבת למובילה בכל הנוגע לחקיקה חילונית, חתמה בעבר על הסכמים קואליציוניים המנטרלים למעשה אפשרות להפעלת תחבורה ציבורית בשבת. כך למשל בהסכם קואליציוני עם מפלגות ש\"ס ויהדות התורה ב-1999 (ממשלת ברק), בו הובטח כי \"בתקופת כהונתה של הכנסת ה-15 יישמר הסטטוס-קוו בענייני דת, והממשלה תדאג לכך\". עוד נקבע כי \"הממשלה תעשה לכבד את השבת ומועדי ישראל, ששמרו על קיומנו כעם\".\nגם במשרד התחבורה לא רואים צורך בשינוי המצב הקיים. בשיחה שערך ynet בעבר עם יהודה אלבז, האחראי על תחבורה ציבורית במשרד, הובהר כי \"בגוש"}
{"article_id": "0,7340,L-4638952,00.html", "header_title": "מכונית ללא נהג תחצה את ארה\"ב בסיוע מובילאיי הישראלית", "full_text": "טכנולוגיה של חברת מובילאיי (Mobileye) הישראלית שפותחה בירושלים, תסייע לקביעת תקדים בתעשיית הרכב: נסיעה של למעלה מ-5,600 ק\"מ בלי התערבות נהג. מובילאיי סיפקה מצלמות מיוחדות ליצרנית הרכיבים הענקית לתעשיית הרכב האמריקאית דלפי (Delphi), וזו תצא למסע מסאן-פרנסיסקו לניו-יורק ב-22 במרס.\nהמסע יכלול מכונית אוטונומית אחת, המבוססת על רכב הפנאי אודי Q5. המכונית צוידה במצלמות של מובילאיי, כמו גם בחיישנים ורדאים המנטרים את הדרך ומסייעים למחשב הרכב להחליט להיכן לנסוע ובאיזו מהירות. מהנדסי דלפי, יחד עם נהג ניסוי שיישב מאחורי ההגה לצורך גיבוי המערכת הממוחשבת (\n),\n\t יעברו את המרחק הזה בנסיעה שתסתיים בתחילת חודש אפריל בתערוכת ניו-יורק.\nעל-פי דלפי, לנסיעה חשיבות רבה כניסוי שטח, כזה שיבחן האם התוצאות החיוביות במעבדה מתורגמות לנהיגה חלקה ובטוחה של הרכב האוטונומי בתנאי דרך אמיתיים. זאת, במגוון תנאי אקלים, עומסי תנועה וסוגי כבישים.\nהמסע יחל ב\"גולדן גייט\" (גשר שער הזהב) בסאן-פרנסיסקו, קליפורניה, ב-22 במרס. הרכב יחצה את ארה\"ב לרוחבה ממערב למזרח, עד שיגיע לתצוגה בתערוכת ניו-יורק, שם יהווה את האטרקציה המרכזית בדוכן דלפי. נכון לעתה לא ידוע על מועד שיווק למכונית אוטונומית מתוצרת אודי ואם זו תשתמש בטכנולוגיה שדלפי מפתחת, וליצרנית הגרמנית אין קשר ישיר לניסוי. עם זאת, יצרנית מכוניות היוקרה וחברת האם שלה, פולקסווגן, כבר הודיעו על כוונתן להציע מכוניות אוטונומיות בתוך כעשור.\nתעשיית הרכב נמצאת במירוץ טכנולוגי להשלמת מכונית אוטונומית סדרתית, ונמצאת בתחרות יוצאת דופן עם חברות טכנולוגיה שונות - בהן אפל ואף חברות סיניות דוגמת עליבאבא (Alibaba) ובאיידו (Baidu) - שהודיעו כולן לאחרונה על כניסתן למירוץ, אותו פתחה בכלל חברת הטכנולוגיה\n.\n\t בין יצרניות הרכב שכבר הודיעו על כוונה להשיק דגמים אוטונומייים בתוך כעשור ניתן למנות את\n(שמבטיחה\n),\n\t ב.מ.וו וניסאן.\nחשוב לזכור עם זאת כי הקרב אינו רק טכנולוגי, אלא גם משפטי: בדרך לרכב ללא נהג, יידרשו פתרונות לסוגיות שונות בהן אחריות ביטוחית במקרה של תאונה ברכב שנסע בלי התערבות נהג, האם נהג נדרש לשבת מאחורי ההגה כל הזמן (ואם בכלל יש חובה להתקין הגה ודוושות,\n)\n\t ועוד."}
{"article_id": "0,7340,L-4634507,00.html", "header_title": "המכונית ללא נהג תחסל 90% מהתאונות", "full_text": "למכוניות ללא נהג תהיה השפעה מרחיקת לכת על תאונות דרכים, מספר הנפגעים והעלות העצומה הכרוכה בכך. לפי מחקר שפרסמה חברת הייעוץ מקינזי, מעבר לנהיגה כל-ממוחשבת ימנע כ-90% מהתאונות ויחסוך לא פחות מ-190 מיליארד דולר מדי שנה למשק האמריקאי - כספים שנילווים לנזקי רכוש וגוף בתאונות דרכים.\nעל-פי המחקר, במסגרתו נערכו ראיונות עם 12 בכירים בתעשיית הרכב, הציבור צפוי לאמץ במספרים גדולים את הטכנולוגיה העתידנית תוך כ-15 שנים - זמן מה לאחר שהטכנולוגיה תושק. לפי הערכות אופטימיות אמורה ההשקה להתקיים כבר ב-2020, לפי מקינזי כחמש שנים מאוחר יותר. יש להזכיר כי כבר עתה מעוררת הטכנולוגיה עניין ציבורי רב, וחברות רכב וטכנולוגיה נאבקות זו בזו על הבכורה וההובלה בתחום. \"מכוניות אוטונמיות והדרך להגיע אליהן, זה אחד הטרנדים המשפיעים ביותר בתעשיית הרכב כיום\", כך על-פי האנס-וורנר קאס, שותף בכיר בחברת הייעוץ.\nאלא שהתחזית לפיה מכוניות אוטונומיות יהוו את עיקר המכירות בשוק הרכב עשויות להיות אופטימיות. בשנת 2000 לדוגמה, בכירים בתעשייה וחברות מחקר חזו שמכוניות תא-דלק (מימן) יהיו אמצעי התחבורה המוביל בשנת 2020, חזון שספק אם יתגשם. בפועל רק יצרנית רכב אחת הציגה מכונית מימן ייעודית (טויוטה) ותשווק אותה בעיקר ביפן, ובמספרים נמוכים יחסית. יצרניות נוספות בדרך לשם, אך עד 2020 הטכנולוגיה תישאר זניחה. גורל דומה רשמו מכוניות חשמליות, שלפני כחמש שנים הובטח שיכבשו את עולם הרכב, אך מאז המשיכו לשמור על נתח שוק זעיר.\nגוגל, מרצדס, ג'נרל מוטורס ואחרות עובדות כיום על טכנולוגיות להפחתת אחריות בני האדם לנהיגה. חלק מהן הופכות נפוצות יותר ויותר - דוגמת בקרת שיוט אדפטיבית ומערכות בטיחות שמזהות סכנה ובולמות אוטונומית. אלא שמכשולים בדרך לרכב אוטונומי מלא, בעיקר כאלו הנוגעים לסוגיות ביטוח ואחריות במקרה של כשל בטכנולוגיה, עדיין לא חסרים.\nריאן איוסטיס, פרופסור לרובוטיקה שחוקר את תחום הרכב האוטונומי באוניברסיטת מישיגן, מסביר כי הרעיון זכה לפרסום יתר חיובי בכל הנוגע למכשולים שעדיין נותרו בדרך למכונית שנוסעת לגמרי לבדה."}
{"article_id": "0,7340,L-4163696,00.html", "header_title": "פרסום ראשון: המדינה רוצה יותר נשים באוטובוס", "full_text": "ל-ynet נודע כי משרד התחבורה מקדם פרויקט ייחודי לעידוד נשים להשתמש בתחבורה ציבורית, באמצעות שיפור השירות שהן מקבלות באוטובוסים ורכבות. בין הצעדים האפשריים: קביעת תעריפים מוזלים בשעות שפל, תכנון תעריפים שמתאים לנסיעות תכופות ומרובות, הגברת הביטחון האישי, והסרת מגבלות - כמו למשל היעדר מקום אחסון לעגלות. על-פי הערכות, השלב הראשון בפרויקט, בו יבוצע \"סקר נוסעים\", יצא לפועל במחצית הראשונה של 2012.\nהפרויקט מקודם על-ידי אגף תחבורה ציבורית במשרד, בשיתוף \"פורום נשים לתקציב הוגן\", המאגד ארגונים חברתיים וארגוני זכויות אדם, בהם ויצ\"ו, שדולת הנשים בישראל והאגודה לזכויות האזרח. מטרת הפרויקט היא למצוא פתרונות למאפייני נסיעות הנתפסים כייחודיים לנשים:\nבאגף תחבורה ציבורית מציינים כי \"רוב הנוסעים בתחבורה הציבורית הן נוסעות\", ולכן בכוונתם לעודד \"תחבורה ציבורית לנשים ובשביל נשים\". בפורום\nעל צרכי התחבורה הייחודיים לנשים אפשר לענות בדרכים שונות. כך למשל, בפורום מציינים כי \"על תעריפי הנסיעה ומבנה התמחור להתאים לנשים שעורכות סדרת נסיעות בתדירות גבוהה\". אלא שכרטיסים תקופתיים, כמו למשל חופשי-חודשי, נועדו לתת מענה למי שעובדים במשרות מלאות, ואילו נשים רבות מועסקות במשרה חלקית. פתרון אפשרי לבעיית התעריפים, כך מסבירים בפורום, הונהג בלונדון - שם עובדים במשרות חלקיות או בעלי הכנסות נמוכות זכאים להנחה בשיעור של 50%.\nבפורום גם מציינים כי אחת הסיבות לכך שהתחבורה הציבורית אינה מספקת כיום מענה מלא לנשים, היא היעדרן מצמתי קבלת ההחלטות במשרד התחבורה. לכן ממליצים שם על \"שילוב נשים בקביעת מדיניות, בתהליכי קבלת החלטות, ובתכנון תחבורה ציבורית\". עוד אומרים בפורום כי יש להכליל את \"נושא השוויון המגדרי\" במדיניות תכנון וקידום התחבורה הציבורית.\nממשרד התחבורה נמסר בתגובה לפרסום כי \"למרות שהנושא נמצא עדיין בתחילת דרכו גם בעולם, החליט המשרד לקדמו בישראל. בשלב הראשון מתוכנן מחקר, שמטרתו לאפיין את הצרכים המיוחדים של נשים בתחבורה הציבורית. לאחר ניתוח תוצאות המחקר יוחלט על השינויים המתבקשים\"."}
{"article_id": "0,7340,L-4161562,00.html", "header_title": "המלצה: איסור מוחלט על שימוש בסלולרי בנהיגה", "full_text": "ברשות אומרים היום (ד') ל-ynet כי כל שימוש במכשיר אלקטרוני בזמן הנהיגה, גורם להיסח דעת, ולכן עלול לגרום לתאונת דרכים. ברשות מדגישים כי גם שימוש בטלפון נייד באמצעות דיבורית, שאינו אסור על-פי חוק, גורם להיסח דעת ולכן מסכן את הנהג.\nברשות מבהירים כי \"כל היסח דעת הנגרם בשל שימוש באמצעי תקשורת אלקטרונים, מהווה הסחה קוגניטיבית המעלה את הסיכוי להיות מעורב בתאונה, ופוגמת\nעם זאת, לאור ההתנגדות הצפויה להליך חקיקה שכזה, מתכוונים ברשות לפעול בתחילה באמצעות הסברה. ברשות מוסיפים כי שליחת מסרונים (\"סמס\") בעת נהיגה מהווה בעיה בטיחותית חמורה עוד יותר משיחת טלפון באמצעות דיבורית, ולכן בשנה האחרונה התמקדה פעילות ההסברה בנושא זה. \"בשנה הקרובה נוסיף גם את נושא הרגלי השיחה בזמן נהיגה\", מבטיחים שם.\nהמלצת הרשות מגיעה בעקבות המלצה דומה שפרסמה אמש (ג') המועצה האמריקנית לבטיחות בתחבורה (NTSB) - מגופי הבטיחות החשובים בעולם. תחת הסיסמה \"אין שיחה, אין הודעה, אין עדכון, ששווים חיי אדם\", קוראת המועצה ל-50 המדינות בארה\"ב ליזום חקיקה שתאסור כל שימוש במכשירים אלקטרוניים בזמן הנהיגה, וזאת למעט במקרי חירום. יש להזכיר כי בארה\"ב אין חובה גורפת על שימוש בדיבורית.\nעל-פי הערכות, עד כחמישית מתאונות הדרכים נגרמות בגלל היסח דעת. בארה\"ב לבדה מוערך מספר ההרוגים בתאונות שנגרמו מסיבה זו, בקרוב ל-5,500 בני אדם בשנה. מחקרים רבים העלו כי שימוש בטלפון בזמן הנהיגה הוא אחד הגורמים העיקריים והחמורים להיסח דעת - ברשות לבטיחות מציינים כי \"שיחה בטלפון נייד מגדילה את הסיכוי למעורבות בתאונה פי ארבעה לערך\".\nשיחה בזמן הנהיגה, כך מסבירים ברשות, מאריכה את זמן התגובה של הנהג ופוגעת ביכולתו לזהות בזמן סכנות. כתוצאה מכך מבצע הנהג טעויות, כמו למשל סטיות מרובות מנתיב הנסיעה, וחוסר יכולת לשמור על מרחק בטיחותי מכלי רכב אחרים. חמורה עוד יותר בהשפעתה על הנהג היא שליחה או קריאה של מסרונים. על-פי הרשות, מחקרים גילו כי בזמן שליחת מסרון גדל מספר הסטיות מנתיב הנסיעה בכ-28% בהשוואה לנהיגה \"רגילה\".\nמחקרים גם הוכיחו בשנים האחרונות כי שימוש בדיבורית אינו פותר את היסח הדעת שנגרם בזמן שיחה בטלפון. ברשות לבטיחות מבהירים כי \"מידת היסח הדעת בעת שיחה בטלפון עם דיבורית, דומה למידת היסח הדעת בשיחה ללא דיבורית\". על-פי מחקרים שנערכו ב-2007 ו-2008, הבעיה היא \"בהקצאת הקשב לשיחה, ולא בעצם החזקת הטלפון ביד\". ברשות מוסיפים כי חקיקה המעודדת בעקיפין שימוש בדיבורית - כמו זו הנהוגה למשל בישראל - עלולה בפועל להזיק, שכן היא \"יוצרת את הרושם המוטעה ששיחה באופן זה בטוחה\".\nחקיקה שאוסרת לחלוטין שימוש בטלפון נייד, או כל מכשיר אלקטרוני אחר, נחשבת לצעד בעייתי. הסיבה לכך היא הפיכת השימוש בטלפונים בזמן הנהיגה לנורמה חברתית, וכל ניסיון לשנותה צפוי להיתקל בהתנגדות נמרצת. בעיה נוספת היא אכיפת איסור שכזה: גם כיום, עם חקיקה מוגבלת יחסית בהיקפה, מתקשה לעתים המשטרה לאכוף את החוק נגד מי העושים שימוש אסור בטלפון בזמן הנהיגה.\nלאור זאת, אין זה מפתיע לגלות שברשות בחרו להתחיל את ההתמודדות עם היסח הדעת באמצעות הסברה. אלא שגם הסברה עלולה להתברר כמוגבלת ביעילותה. על-פי הרשות עצמה, \"גם כאשר אנשים מכירים בסיכון שבשימוש בטלפון בזמן הנהיגה, הם ממשיכים להשתמש בו\". אז איך בכל אפשר לצמצם את היסח הדעת שגורמים אמצעי תקשורת אלקטרוניים?\nברשות מציינים כי יוזמות של חברות - פרטיות או ציבוריות - עשויות לתרום לפתרון הבעיה. כך למשל, ב-2009 הורה נשיא ארה\"ב ברק אובמה לכל עובדי הממשל הפדראלי להימנע משליחת מסרונים בזמן הנהיגה. עם זאת, עד היום לא נבדקה השפעת הוראת הנשיא על התנהגות עובדי הממשל בפועל, ולכן אין דרך לאמוד את תרומתה לצמצום תופעת היסח הדעת בנהיגה."}
{"article_id": "0,7340,L-3600884,00.html", "header_title": "\"הציבור לא רוצה תחבורה ציבורית בשבת\"", "full_text": "כך אומר היום (ג') ל-ynet יהודה אלבז, מנהל אגף התחבורה הציבורית במשרד התחבורה והבטיחות בדרכים. \"אם רוצים תחבורה ציבורית בשבת, צריך לשנות את החוק הקיים. ולצורך כך, דרושה הסכמה ציבורית רחבה. אבל אני חושב שהציבור הרחב בישראל לא מעוניין בזה\".\nבדברים אלה מתייחס אלבז להסדר הסטטוס-קוו בנושא התחבורה הציבורית בחיפה, לפיו מותרת תנועת אוטובוסים גם בסופי השבוע. כדאי להזכיר כי חיפה\nלדברי אלבז, ההחלטה על קיום תחבורה ציבורית בשבת כלל אינה במגרשו של הדרג המקצועי במשרדי הממשלה, אלא בידיהם של הפוליטיקאים - נבחרי העם. \"הפעלת תחבורה ציבורית בשבת היא עניין פוליטי וציבורי, ולא תחבורתי. המנהיגים שלנו - הנבחרים - הם אלה שצריכים לקבל את ההחלטה. בעבר כבר קיבלה ממשלת ישראל החלטה, לאסור תחבורה ציבורית בשבת, וזאת למעט במקרים שבהם מדובר בשירות חיוני, כמו למשל הסעות לבתי חולים\".\nנושא הסטטוס-קוו בתחבורה הציבורית מעורר ויכוחים מרים מזה שנים רבות. רק לאחרונה, הגיש ח\"כ גלעד ארדן הצעת חוק פרטית, המבקשת להרחיב את שירותי התחבורה הציבורית בשבת. בשיחה עם ynet, הסביר ארדן את עמדת מציעי החוק: \"צריך לתת מענה לצורך של אנשים שאין להם כסף - שאינם יכולים לקנות רכב פרטי - להגיע ממקום אחד למקום אחר\". בדבריו, ציין ארדן כמה תועלות המיוחסות להפעלת תחבורה ציבורית בשבת: צמצום השימוש בכלי הרכב הפרטיים, צמצום זיהום האוויר, והקטנת מספר התאונות.\nאלא שלעמדה זו יש מתנגדים רבים, ולא רק בקרב הציבור הדתי בישראל. שר התחבורה והבטיחות בדרכים, שאול מופז, הביע בעבר התנגדות נחרצת לשינוי הסטטוס-קוו ולהפעלת תחבורה ציבורית בשבת. בדברים שאמר במליאת הכנסת לפני כחודשיים, אמר מופז \"אני לא אתן יד לשינוי הסטטוס-קוו. מדובר בנושא מאוד רגיש, שמאזן בין הרצונות של אוכלוסיות שונות בעם\".\nאם לדעתכם יש צורך בתחבורה ציבורית בסופי שבוע, הצביעו \"\n\". אם היא מיותרת לדעתכם, הצביעו \"\n\""}
{"article_id": "0,7340,L-4160009,00.html", "header_title": "משרד התחבורה הכשיל את הרשות לבטיחות", "full_text": "בדו\"ח חמור שמפרסם היום (ב') מבקר המדינה, מיכה לינדנשטראוס, נקבע כי התנהלות משרד התחבורה בשנים 2007 עד 2010 הכשילה מעשית את פעילות הרשות הלאומית לבטיחות בדרכים, הגוף האמון על המלחמה בתאונות. מהדו\"ח עולה כי למרות שהרשות אמורה לפעול כגוף עצמאי, התייחסו אליה בכירי משרד התחבורה כמחלקה הכפופה בפועל למנכ\"ל המשרד, כמו-גם לשר התחבורה. בכך פגע לכאורה המשרד ביכולתה של הרשות לשפר את הבטיחות בדרכים.\nהמבקר מותח ביקורת חריפה גם על אגף התנועה במשטרה, שלא העביר לרשות נתונים מלאים אודות תאונות דרכים. לדבריו, אגף התנועה פעל בניגוד לחוק, ומנע מהרשות לפעול לתיקון ליקויי בטיחות בזמן אמת. \"אי-העברת הפרטים על התאונות בידי המשטרה היא חמורה, ובניגוד למתחייב על-פי הוראות פקודת התעבורה\", כותב המבקר. \"בעשותה כן, מנעה המשטרה מהרשות (מ)למלא את ייעודה - לפעול להגברת הבטיחות בדרכים\".\nהמבקר מציין כי ליקויים בהתנהלות משרד התחבורה החלו כבר עם הקמת הרשות לבטיחות ב-2007, בזמן כהונת שר התחבורה שאול מופז. ביולי 2007 העבירה הרשות למשרד התחבורה 142 מיליון שקל להקמת תשתיות בטיחות ברשויות מקומיות. אלא שבקשת הרשות לקבל את רשימת הפרויקטים הממומנים מהכספים שהעבירה, לא נענתה. אגב, גם הרשות כשלה, שכן העבירה כספים \"בלי (קביעת) אמות מידה לבחירת הפרויקטים\".\nמבקר המדינה מצא ליקויים חמורים במיוחד בהתנהלות אגף התנועה במשטרה, אשר לדבריו פגעו ביכולתה של הרשות לפעול ביעילות לשיפור הבטיחות. המבקר מבהיר כי על-פי חוק, נדרשת המשטרה להעביר לרשות מידע מפורט אודות תאונות קשות וקטלניות, ובכלל זאת \"מועד התאונה, פרטי מקום התאונה, כלי הרכב המעורבים, נהגים, נפגעים, תיאור התרחשות התאונה, תוצאותיה (ו)הסיבה המשוערת של התאונה\". חשוב לזכור כי הרשות מממנת חלק משמעותי מפעילותו של האגף.\nדו\"ח המבקר מעלה שורת ליקויים גם בהתנהלות הרשות עצמה. כך למשל, המבקר מצא פגמים בהליכי מינוי בכירים ברשות. עוד עולה מהדו\"ח כי נפלו פגמים בהעסקת מבקר הפנים של הרשות, ובכלל זאת היעדר \"נהלים המסדירים את מינוי מבקר הפנים, והמפרטים את תפקידי הביקורת הפנימית ברשות ואת דרך פעולתה\".\nמהרשות הלאומית לבטיחות בדרכים נמסר כי \"דו\"ח המבקר מתייחס לשנים 2008-2010, ועוסק ברובו המכריע בתקופת כהונתה של מועצת הרשות הקודמת. בחודש יוני 2010 החלה בתפקידה מועצה הרשות הנוכחית, שעם כניסתה לתפקיד פעלה לתקן את ליקויי העבר שלא תוקנו עד אותה עת. כמו-כן, המועצה החדשה פועלת בליווי משפטי צמוד של היועץ המשפטי של הרשות ומבקר פנים חיצוני, שנבחר במכרז פומבי ובהתאם לכל כללי המינהל התקינים\".\nממשרד התחבורה נמסר בתגובה כי \"בהתאם לחוק הרשות, מינה השר כץ ועדה מקצועית לבחינת פעילות הרשות. הוועדה נתבקשה לבחון את פעילות הרשות ומידת הצלחתה בהשגת יעדיה. הוועדה נועדה בין השאר להמליץ על המשך מעמדה של הרשות בעתיד. במקביל, מגבש בימים אלה צוות בינמשרדי תוכנית אסטרטגית רב-שנתית לפעילות הרשות, ובשבועות הקרובים צפוי הצוות להגיש דו\"ח סופי. כל המלצות יוגשו לאישור הממשלה בשבועות הקרובים\".\nמאגף התנועה נמסר כי \"הדו\"ח מתייחס לשנים 2008 עד 2010. עם כניסתו לתפקיד של ראש אגף התנועה החדש, ניצב ברונו שטיין, מתקיימות פגישות בין האגף והרשות, ונתונים מועברים בקביעות\"."}
{"article_id": "0,7340,L-4164260,00.html", "header_title": "מדבקת מלשינון לנהגי ליסינג, אבל לא לח\"כים?", "full_text": "מליאת הכנסת אישרה אמש (ב') בקריאה ראשונה הצעת חוק, הקובעת כי כל חברה המחזיקה ב-40 כלי רכב או יותר, תחויב בהפעלת מוקד דיווח על עבירות תנועה שבוצעו בכלי רכב שבבעלותה. ומה עם 120 חברי הכנסת? חלקם, כך מתברר, סבורים כי אין כל צורך במדבקת \"איך אני נוהג\" על כלי הרכב שבו הם נוהגים.\n\"אני חושב שאסור שחוק זה יחול על חברי כנסת\", הסביר אמש חבר הכנסת נסים זאב במליאה. \"אני לא רוצה שידעו שאני בכלל נמצא על הכביש. מי יודע? אולי יש איזה תוכנית חיסול כנגד מישהו מסוים? שמעתם עכשיו שהעוזר של אסי אבוטבול חיסלו אותו. בפוליטיקה אנחנו צריכים להיות מאוד זהירים\". לדבריו, יש עוד סיבה שלא להחיל את החוק על חברי הכנסת: \"אנחנו, ברוך השם, עושים הכול כדי לנהוג בזהירות, כי אנחנו כנציגי ציבור חייבים לשמש דוגמה אישית לכלל הציבור\".\nבמהלך הדיון התברר כי כחלק מיישום נוהל לא-מחייב לדיווח על עבירות תנועה (\"נוהל 6\"), אפשר כיום לדווח על עבירות שמבצעים עובדי הכנסת, אך לא על כאלה של חברי הכנסת. ח\"כ אורלי לוי-אבקסיס הסבירה אמש כי \"בעבר גם על הרכבים של חברי הכנסת הייתה אותה מדבקה, שאומרת - 'אם עברתם עבירת תנועה'. מסתבר שהכנסת הורידה את אותן מדבקות מהרכבים של חברי הכנסת, אבל הפלא ופלא, לגבי עובדי הכנסת, נשארו המדבקות\".\nהצעת החוק שאושרה אמש, אותה יזמו חברי הכנסת זאב בילסקי וחמד עמאר, קובעת כי מנגנון הדיווח שתחויב כל חברה להפעיל יהיה אנושי, ולא אוטומטי. עוד נקבע בחוק כי על כלי רכב בבעלות תודבק מדבקה בגודל אחיד, עליה יצוין מספר הטלפון של אותו מוקד לדיווח על עבירות תנועה. חברות שיעברו על החוק ייקנסו בסך של עד 25 אלף שקל.\nלמרות אישורה אמש ברוב של 14 חברי כנסת וללא מתנגדים, יש לציין כי להצעת החוק של בילסקי ועמאר אין ביסוס מחקרי שיוכיח כי היא אכן עשויה לתרום לשיפור הבטיחות. יתרה מכך: יש מי שסבורים כי יישומה עלול לסכן את אותם נהגים שיירצו לדווח על עבירות תנועה, ולצורך כך ישתמשו בטלפון נייד בזמן הנהיגה. מחקרים רבים הוכיחו כי שימוש בטלפון גורם להיסח דעת חמור, שמגדיל משמעותית את הסיכון למעורבות בתאונה."}
{"article_id": "0,7340,L-4160090,00.html", "header_title": "המבקר: יו\"ר הרשות פעלה לקידום בטר פלייס", "full_text": "כך עולה מדו\"ח שמפרסם היום (א') מבקר המדינה, מיכה לינדנשטראוס. המבקר מציין כי זיוה פתיר, ששימשה כיו\"ר הרשות במקביל לתפקידה כסמנכ\"לית בבטר-פלייס, השתתפה \"בישיבות במשרד התחבורה, והתכתבה עם גורמים במשרד במטרה לקדם את ענייניה של (בטר-פלייס), בלי שהודיעה למועצת הרשות, ובלי שפנתה ליועץ המשפטי של הרשות בשאלה אם יש מניעה כי תשתתף בישיבות במשרד\".\nעוד עולה מהדו\"ח כי בזמן כהונתה של פתיר כיו\"ר הרשות, הודח תא\"ל (במיל') יאיר דורי, מנכ\"ל הרשות בין 2007 ו-2009, מבלי שהושלמה בדיקת תלונות\nזיוה פתיר מונתה בתחילת 2008 לתפקיד יו\"ר מועצת הרשות הלאומית לבטיחות בדרכים, בזמן שכיהנה בתפקיד בכיר בבטר-פלייס, מיזם טעינת הרכב החשמלי של שי אגסי ומשפחת עופר. מינויה אושר בוועדה לבדיקת מינויים (\"ועדת שפניץ\"), לאחר שזו דרשה ממנה להתחייב כי תימנע מניגוד עניינים. פתיר חתמה על הצהרה, לפיה \"היה ויתעורר מצב של ניגוד עניינים, אודיע על כך למועצת הרשות ואנהג לפי הנחיות היועץ המשפטי של מועצת הרשות\".\nמהדו\"ח שמפרסם מבקר המדינה עולה תמונה מטרידה גם בכל הנוגע להליך הדחתו של מנכ\"ל הרשות בשנים 2007 עד 2009, יאיר דורי. גם במקרה זה, המבקר מותח ביקורת חריפה על התנהלותה של פתיר, ששימשה באותה עת כיו\"ר מועצת הרשות.\nגם לאחר שאולץ דורי להתפטר, בעקבות ההליך להדחתו, מצא מבקר המדינה ליקויים בהתנהלותה של פתיר. כך למשל, באוגוסט 2009 ביקשה פתיר למנות את אחד מסמנכ\"לי הרשות לתפקיד המנכ\"ל בפועל, וזאת עד מינויו של מנכ\"ל קבוע. שימו לב לדברי המבקר בעניין הליך המינוי: \"היו חברי מועצה שלא הבינו כראוי מהו נושא המשאל הטלפוני, וסברו בטעות כי מדובר בהסמכת מורשה חתימה בלבד... החלטה חשובה ומהותית דוגמת מינוי מנכ\"ל בפועל, ראוי כי תתקבל לאחר דיון מעמיק בנוכחות חברי המועצה, ולא בדרך של משאל טלפוני\".\nבתגובה שהעבירה באמצעות דוברת בטר-פלייס, אומרת זיוה פתיר כי היא \"קיבלה את אישורה המוקדם של ועדת שפניץ - אשר הייתה מודעת לתפקידה בבטר-פלייס, ופעלה לפי הכללים שנתבקשו\". פתיר מוסיפה כי המבקר קיבל עמדתה, לפיה היא פעלה בהתאם לכללים שנקבעו עבורה.\nמחברת בטר-פלייס נמסר בתגובה כי \"גב' פתיר פעלה בהתאם להנחיות שנקבעו לה. המבקר לא הצביע בדו\"ח על אף מקרה קונקרטי בו פעלה פתיר באופן שיש בו כדי חשש לניגוד עניינים, על-מנת לקדם את ענייניה של בטר-פלייס\"."}
{"article_id": "0,7340,L-4211156,00.html", "header_title": "שברולט קרוז תחת חקירה - מה גורם להתלקחות?", "full_text": "כחודשיים לאחר שהודיעו כי המכונית\n,\n\t פותחת רשות הבטיחות האמריקאית בשתי חקירות נוספות לבדיקת תקלות בכלי רכב, שהובילו להתלקחות בזמן הנסיעה. הרשות תבדוק את השברולט קרוז של ג'נרל מוטורס (דגם 2011) וג'יפ רנגלר של קונצרן קרייזלר (מ-2010), שני דגמים המשווקים גם בישראל. זאת בעקבות דיווחים לפיהם מנועי המכוניות התלקחו פתאומית וללא סיבה נראית לעין, ובמקרים מסויימים הובילו גם לשריפת המכונית כולה.\nברשות האמריקאית לבטיחות בדרכים (NHTSA), אשר החלה בשבוע שעבר בבדיקת שתי המכוניות, אומרים כי השריפה בקרוז החלה בזמן נסיעה, והובילה להרס מוחלט של שתי מכוניות - כך התלונות. אחד הנהגים אמר כי עשן החל מיתמר מתא המנוע. לאחר שעצר בצד הדרך, גילה כי מדובר כבר בלהבות, אשר תוך חמש דקות בלבד גרמו לשריפת המכונית כולה.\n\"אנחנו עורכים חקירה עצמאית, ונשתף כל ממצא עם הממשל\", כך אמר דובר ג'נרל מוטורס, אלאן אדלר. \"שריפות בכלי רכב הן מאוד מורכבות, ועשויות\nבשבע מתוך שמונה תלונות לגבי הרנגלר, נהגים דיווחו כי השריפה החלה בזמן שהמנוע היה מונע. במקרה אחד, נהג ראה \"נוזל מסוג לא ידוע נוזל לאדמה מאזור המנוע בזמן השריפה\", לדבריו. \"ניסיתי לכבות את השריפה עם מים, אך לא הצלחתי. בתוך דקות הרכב נהרס כליל\".\nזוהי לא הפעם הראשונה בה הרנגלר, אחד מכלי הרכב החשובים לקרייזלר והמזוהים ביותר של ג'יפ, מעורב בפרשייה מסוג זה. ה-NHTSA חקרה את הרכב באוגוסט 2009, לאחר דיווחים על לפחות שלושה כלי רכב שהתלקחו ספונטנית. החקירה הזו הסתיימה בקריאה לתיקון שפורסמה בפברואר 2010, במסגרתה טופלה בעיה שהתגלתה ברכב - חשש להתחממות נוזל תיבת ההילוכים, שהובילה להתלקחות. זאת, לדברי קרייזלר, בשימוש קיצוני ברכב או בנהיגת שטח אתגרית במיוחד.\nבאפריל 2011, הפסיקה סין את ייבוא הרנגלר, עד סיום חקירת תלונות של לקוחות על התלקחות הרכב. התקשורת הסינית דיווחה מפי בכירים בממשל הסיני, כי הם שייכו את ההתלקחות לתקלה בתיבת ארבעת ההילוכים של הרנגלר ולרכיבים הקשורים אליה. קרייזלר זנחה את התיבה הזו בשנת 2011, והחליפה אותה בתיבת חמישה ההילוכים של הגרנד צ'ירוקי.\nשברולט קרוז הייתה אחת המכוניות הנמכרות ביותר של GM בשנה שעברה, עם מכירות של קרוב ל-232 אלף יחידות. היצרנית מעריכה כי היא מכרה 177 אלף יחידות מדגמי 2011 של הקרוז. קרייזלר, יצרנית הרכב השלישית בגודלה באמריקה, מכרה מעט יותר מ-122 אלף יחידות של הרנגלר בשנת 2010."}
{"article_id": "0,7340,L-4761001,00.html", "header_title": "גוגל והמכונית האוטונומית - המספרים נחשפים", "full_text": ". דו\"ח הפעילות שחושפת כעת החברה מדווח על מספרים מרשימים במיוחד, המבהירים עד כמה רציני פרויקט המכונית האוטונומית של ענקית הטכנולוגיה האמריקאית. ולא מדובר רק בהקמת חטיבת \"גוגל אוטו\" שנחשפה לפני כחצי שנה, זו שהפריכה הערכות מוקדמות לפיהן תחבור גוגל ליצרנית רכב ותיקה ותנסה לבסס את הרכב האוטונומי על דגמים קיימים.\nהמספרים הנחשפים מלמדים עד כמה גוגל רצינית:\nבגוגל מסבירים כי למרות שנהיגה אוטונומית ברחובות ערים ובכבישים ציבוריים אחרים היא המטרה הסופית, ולכן השימוש במכוניות \"אמיתיות\" בתנאי\nכך מסוגלת החברה לנסות באופן מדוקדק כל פיתוח שהיא עומדת לשלב במכוניות הנעות על הכביש. \"אנחנו יכולים להשוות במהירות ובאופן מדויק ביותר בין מיליוני ק\"מ שצברנו עם רכב שעשה שימוש בתוכנה, עם אותם קילומטרים בדיוק שהרכב עובר כשהוא מצויד בתוכנה משודרגת. למשל, כדי לפנות שמאלה בצמתים באופן נינוח יותר עבור נוסעי הרכב, שדרגנו את התוכנה כך שהרכב יפנה באופן פחות חד. כדי לוודא שכך לא נוצרים סיכונים מיותרים, הרצנו במהירות את כל הק\"מ שצברנו וגילינו כיצד זה יתבטא ב'חיים האמיתיים'\", דברי גוגל.\nיש להזכיר בהקשר זה כי גוגל היא רק אחת החברות העוסקות באופן מתקדם בפיתוח מכונית אוטונומית. החל ביצרניות רכב דוגמת פורד, אודי, מרצדס, רנו-ניסאן, GM ואחרות הנמצאות בשלבי פיתוח מתקדמים, דרך חברות טכנולוגיה שונות, כולל מוביל איי הישראלית. כולן עוסקות בפיתוח ושיפור יכולות הרכב. לפי הערכות, המכונית האוטונומית מוכנה כבר לפעילות ויכולה להשתלב באופן מיידי בתנועה.\nאלא שמגבלות אחרות הן אלה המעכבות זאת. החל בבעיות משפטיות הנוגעות לאחריות במקרה תאונה למשל, דרך שאלות אתיות עליהן אין עדיין תשובות - למשל על מי \"שומרת\" המכונית יותר במקרה קיצון, הולכי רגל בסביבה או נוסעיה. ואלה שתי דוגמאות בלבד. עד שהמכונית האוטונומית תגיע לשלב הייצור הסדרתי והשיווק בעוד שנים ספורות, יאלצו מתכנניה למצוא תשובות גם עבור שאלות אלה."}
{"article_id": "0,7340,L-4192444,00.html", "header_title": "עיריית תל אביב החליטה: רוצים אוטובוסים בשבת", "full_text": "מועצת עיריית תל-אביב תבקש ממשרד התחבורה להפעיל תחבורה ציבורית בשבת. כך הוחלט הערב (ב') בדיון שנערך במועצה, בעקבות הצעה שהגישה תמר זנדברג מסיעת מרצ. ראש העיר, רון חולדאי, תומך מזה תקופה ארוכה בהפעלת תחבורה ציבורית בשבת, ואמר היום כי \"מי שלא רוצה לעלות לאוטובוס (בשבת), יכול לא לעלות\". על-פי ההחלטה שאישרה המועצה, תגבש כעת הנהלת העירייה בקשה מפורטת, ותעבירה למשרד התחבורה.\nעל-פי ההצעה, אם לא יאשר משרד התחבורה את הבקשה, תקדם העירייה הפעלה עצמאית של קווים עירוניים, באמצעות חברה עירונית שתוקם לצורך כך. השירות שיוצע במקרה זה יאפשר נסיעה משכונות בצפון ודרום העיר אל מרכזה, וכן אל מקומות בילוי. לחלופין, אם יסרב המשרד להפעלת קווי אוטובוס, תבקש העירייה להרחיב את קווי מוניות השירות שפועלות בתל-אביב.\nבתגובה ראשונה לידיעה אומר הערב ח\"כ משה גפני מיהדות התורה כי \"מדובר בהחלטה מופקרת ופופוליסטית. לא נאפשר את הפגיעה המכוונת והפוגענית הזו בסטטוס-קוו ובקדושת השבת. אין בהחלטה דבר וחצי דבר מלבד כתם על עיריית תל אביב עצמה\".\nחשוב לציין כי רק הממשלה מוסמכת לאשר הפעלת תחבורה ציבורית בימי שבת, כמו בכל זמן אחר. ביוני האחרון דחתה הכנסת ברוב גדול הצעת חוק פרטית של ח\"כ ניצן הורוביץ, שביקש להתיר הפעלת תחבורה ציבורית בימי שבת. השר משה כחלון, שהציג את עמדת הממשלה בהצבעה, אמר כי \"יש הרבה נימוקים - סטטוס קוו, פגיעה ברגשות - ולכן הממשלה מתנגדת. אין שום צורך לשנות את הסטטוס קוו\".\nלדברי ראש העיר חולדאי, \"ישראל היא המדינה היחידה בעולם שבה ברבע מימות השנה לא פועלת תחבורה ציבורית בחג ובשבת. מה עושה מי שאין ביכולתו לרכוש רכב פרטי, ומבקש לבקר בשבת את משפחתו או לבלות בחוף הים? המצב היום, לצד היעדר מערכת תחבורה ציבורית יעילה, פוגע בהתפתחות התקינה של המדינה וביכולת של הציבור לוותר על הרכב הפרטי\".\nמנכ\"ל תנועת ישראל חופשית, שמובילה קמפיין ציבורי למען הפעלת תחבורה ציבורית בשבת, אמר הערב כי \"על הפוליטיקאים לדעת שאנחנו לא הולכים הביתה עד שיהיה אוטובוס שיחזיר אותנו. גם בשבת הזו יחכו פעילי ישראל חופשית לאוטובוס ברחבי ת\"א\". חברת המועצה זנדברג, שהגישה את ההצעה, ציינה כי \"הגיע הזמן לעשות את המעשה, ולהפעיל את התחבורה הציבורית בשבת\".\nראוי להזכיר כי שר התחבורה, ישראל כץ, הבהיר כבר עם כניסתו לתפקיד לפני כשלוש שנים, כי יתנגד לכל שינוי בסטטוס-קוו. במסיבת עיתונאים שערך עוד ב-2009, אמר כי \"אני מקפיד על שמירת הסטטוס-קוו. גם כשהיה ספק אם הנורמה הזו תישמר - ההנחיה הייתה לשמור על הסטטוס-קוו. כל כלי תחבורה חדש (למשל רכבת קלה, ש.ה) צריך להצטרף לכללים של מדינת ישראל\".\nהיעדר תחבורה ציבורית בשבת מיוחס ל\"סטטוס-קוו\" - הסכם שלא עוגן מעולם בחוק, ואינו כולל תקנות או כללים מפורשים. ההסכם\nלדעת רבים, היעדר תחבורה ציבורית בשבת פוגע בעיקר בשכבות החלשות, שנגישותן לכלי רכב פרטיים מוגבלת. על-פי נתונים של משרד האוצר, שיעור הבעלות על כלי רכב בעשירון העליון עומד על כ-90%, לעומת כ-20% בלבד בעשירון התחתון וכ-30% בעשירון השני. עוד מקובל להסביר כי תחבורה ציבורית, בעיקר כזו שמסיעה צעירים למקומות בילוי, מסייעת מסייעת לבטיחות בדרכים ולצמצום הקטל בכביש."}
{"article_id": "0,7340,L-4201702,00.html", "header_title": "70 בעלי וולוו נקראים למוסכי היבואנית", "full_text": "חברת מאיר, יבואנית וולוו לישראל, מודיעה היום (ב') על קריאה לתיקון דגמי 2012 של היצרנית. בקריאה מעורבות 70 מכוניות מדגמי ה-S60 ,XC60 ,XC70 ו-S80 שנמסרו השנה בארץ ללקוחות המותג השוודי.\nבהודעה שפורסמה הבוקר (ב') נמסר, כי במסגרת הקריאה לתיקון תיבדק אחת מצמות החוטים של הרכב. מדובר בצמת חוטים הממוקמת במסגרת המושב הקדמי, לאחר שבדיקה שביצעה וולוו העלתה חשש לכך שבחלק מהמכוניות היא אינה מהודקת היטב למקומה. במקרה כזה, הזזת המושב עשויה להוביל לניתוק מחבר ולהדלקת נורית כרית האוויר בלוח המחוונים.\nממאיר נמסר כי הודעות יישלחו בדואר ללקוחות שרכבם מעורבים בקריאה לתיקון. זו תבוצע ללא כל תשלום מצד בעל הרכב, ובתום בדיקה שתארוך מספר דקות"}
{"article_id": "0,7340,L-4199668,00.html", "header_title": "תחבורה ציבורית בשבת? עדיף כיסא בקואליציה", "full_text": "לפני כשבועיים החליטה מועצת העיר תל-אביב לבקש אישור ממשרד התחבורה להפעלת תחבורה ציבורית בשבת. ראש העיר, רון חולדאי, תמך בהחלטה והצהיר באופן ברור, שלא ניתן לפרשנות, כי \"אני חושב שבמדינת ישראל צריכה להתקיים תחבורה ציבורית ראויה ויעילה, כל ימות השבוע\".\nאז אמר. חולדאי יודע היטב כי עיריית תל-אביב לא תוכל להפעיל תחבורה ציבורית בשבת. ולא רק בגלל התנגדות הממשלה ומשרד התחבורה. חולדאי חתום על הסכם קואליציוני, הקובע כי הסטטוס-קוו בנושאי דת יישמר, וכי \"הנהלת העירייה לא תסבסד, ולא תהיה מעורבת במישרין או בעקיפין, בשירותי הסעות לים או לכל מקום אחר בשבתות ובחגי ישראל\".\nחולדאי כמובן אינו חריג בעניין זה. קחו למשל את מר\"צ, מפלגתה של יוזמת ההחלטה בתל-אביב, תמר זנדברג, הנחשבת למובילה בכל הנוגע לחקיקה חילונית. עם חברי המפלגה בעבר נמנים יוסי שריד ואברהם פורז, שהרבו להתבטא בענייני דת ומדינה. אלא שאותה מפלגה ממש ישבה בממשלתו של אהוד ברק ב-1999, שחתמה על הסכם קואליציוני עם מפלגת ש\"ס. ומה היה כתוב באותו הסכם?\nראוי להזכיר כי מאז שנות ה-50, הוקמו כל הממשלות - מימי דוד בן-גוריון ועד בנימין נתניהו - על-בסיס הסכמים קואליציוניים שקבעו חד-משמעית כי הסטטוס-קוו בענייני דת יישמר. זאת, למרות שמעולם לא הפך אותו סטטוס-קוו לחוק, ומעולם גם לא הובא לאישור העם, במסגרת הצבעה דמוקרטית.\nלמרות שמטרתו היא הסדרת יחסי דת ומדינה, הסטטוס-קוו לא מנע ויכוחים ומאבקים בעניין הדת בכלל, והפעלת תחבורה ציבורית בשבת בפרט. למעשה, מאז החל להופיע כסעיף מחייב בהסכמים קואליציוניים, ב-1955, משמש הסטטוס-קוו טיעון עיקרי בוויכוחים ציבוריים בענייני דת: חילוניים רוצים לשנותו או אף לבטלו, דתיים מבקשים להיאחז בו ולסכל כל שינוי. יתרה מכך: גם חילוניים וגם דתיים משוכנעים כי הצד שכנגד פוגע בשיטתיות בסטטוס-קוו.\nועדה ציבורית שפעלה ב-1957, מצאה כי \"הסעת נוסעים בשבת מעוררת רוגז בציבור החרדי, הרואה בשבת אחד מעמודי התווך של הדת\". אלא שאפילו הוועדה לא הייתה מאוחדת בדעותיה. חבריה הדתיים דרשו הפסקה מלאה של תנועת התחבורה הציבורית בירושלים בשבת, בעוד שניים אחרים - שהוגדרו \"חופשיים\" - המליצו להגביל את התחבורה רק בשכונות שבהן 75% מהתושבים יבקשו זאת. וכאשר זה היה המצב בוועדה שאמורה למצוא פשרה בעניין השבת, זה לא ממש מפתיע שדבר לא השתנה בשנים הבאות.\nלמשל, ב-1963 פנה שר הדתות, זרח ורהפטיג, לשר התחבורה, ישראל בר-יהודה, ודרש כי תופסק נסיעתו של קו מספר 63 בימי שבת בכפר-אתא (קריית-אתא כיום). נסיעתו של הקו בשבת מפרה את הסטטוס-קוו, התרעם ורהפטיג. מנגד, שר התחבורה הסביר כי הקו נוסע בימי שבת כבר משנות ה-50, וכי מסלול נסיעתו תוכנן כך שיעבור בשכונות שאין בהן בתי כנסת, ומרבית תושביהן חילוניים.\nשנתיים מוקדם יותר, דווקא הצליח לחץ מצד החרדים לעצור נסיעת קו אוטובוס בשבת. ביולי 1961 פנה ח\"כ מנחם פרוש מאגודת ישראל למנהל קואופרטיב \"המקשר\", ודרש כי יפסיק את נסיעת קו מספר 19 מירושלים למרכז הרפואי הדסה. \"הציבור החרדי, שמסר בעבר את נפשו על קדושת השבת, לא ירשה שהשבת תהיה למירמס ולמידרך כף רגל\", כתב פרוש בזעם. מנהל הקואופרטיב הורה מיידית על הפסקת הנסיעות בשבת, והודיע לפרוש כי הוא מתחייב להימנע מהפעלת הקו עד שתשיג הנהלת הדסה את הסכמת הרבנות.\nדיון שנערך לפני כעשרה ימים בוועדת הכלכלה בכנסת, בעניין החלטת מועצת עיריית תל-אביב, מעיד כי לא השתנה דבר. ח\"כ דניאל בן-סימון ממפלגת העבודה אמר כי \"המסמך של הסטטוס קוו נכתב ב-1947 כשהיו במדינה 400 אלף יהודים. התבגרנו, וחלקנו רוצים להיות ככל העמים\". מנגד, ח\"כ אורי אורבך מהבית היהודי אמר כי \"יש משמעות חמורה להפעלת תחבורה ציבורית בשבת\", ואף דרש לבדוק את \"ההפרה השיטתית והמתמשכת של הסטטוס קוו בתל-אביב.\nכשבוע לאחר שהחליטה מועצת עיריית תל-אביב לפנות למשרד התחבורה, העלה ח\"כ ניצן הורוביץ - גם הוא ממפלגת מר\"צ - הצעת חוק פרטית, הקובעת כי תחבורה ציבורית תופעל בימי שבת בכל הארץ, אך בהיקף מצומצם ובתדירות נמוכה. וממש כמו בפעם הקודמת שבה העלה את ההצעה, לפני כחצי שנה, היא נדחתה ברוב גדול בהצבעה במליאת הכנסת."}
{"article_id": "0,7340,L-4158787,00.html", "header_title": "עד 2025: המדינה תקים רשת רכבות-קלות בגוש דן", "full_text": "הממשלה צפויה להחליט ביום ראשון הקרוב על הקמת רשת קווי רכבת קלה ואוטובוסים מהירים בגוש-דן, בתוך כ-15 שנה. אם תצליח המדינה לממש את התוכנית השאפתנית, שעלותה נאמדת בעשרות מיליארדי שקלים, יופעלו בשנת 2025 שבעה קווים שיחברו את ערי גוש-דן - חלקם יופעלו באמצעות רכבת קלה (LRT), וחלקם באמצעות אוטובוסים מהירים ורבי-קיבולת (BRT).\nבמשרד האוצר מסבירים היום (ה') ל-ynet כי הממשלה צפויה להחליט על הקמת מערכות להסעת המונים לא רק בגוש-דן, אלא בכל המטרופולינים. באוצר אומרים כי למעשה מדובר בתוכנית המשך ל\"נתיבי ישראל\" - תוכנית שאושרה בשנה שעברה, לפריסת רשת מסילות ברזל וכבישים בגליל ובנגב. במטרה לאפשר את מימוש היעד השאפתני, יגבשו משרדי האוצר והתחבורה בחודשים הקרובים תוכנית מפורטת, שתגדיר לוחות זמנים ותקציבים להקמת מערכות להסעת המונים במטרופולינים. את הקמת רשת הקווים בגוש-דן תוביל נת\"ע - חברה ממשלתית, שהוקמה כבר ב-1997.\nהחלטת הממשלה שצפויה להתקבל ביום ראשון תנסה לממש חזון ותיק, שראשיתו כבר בשנות ה-70', בימים שבהם שר התחבורה היה שמעון פרס. אלא שעד היום, החלה המדינה בהקמת קו רכבת אחד בלבד בגוש-דן (\"הקו האדום\"), וקידמה את תכנונם של שני קווים נוספים. גם בירושלים, שנחשבת למתקדמת מכל המטרופולינים בכל הנוגע למערכות הסעת המונים, פועל כיום רק קו אחד - ובאופן חלקי בלבד.\nראוי להוסיף כי על הקמת מערכות תחבורה להסעת המונים במטרופולינים, המליצה גם ועדת טרכטנברג. על-פי אומדן שפרסמה הוועדה, הקמת מערכות שכאלה תימשך כ-15 שנה, ותעלה בין 30 ו-40 מיליארד שקל. הערכות אלה עלולות להתברר כאופטימיות, שכן עלות הקמתו של הקו האדום בגוש-דן נאמדת ביותר מ-10 מיליארד שקל.\nעל-פי החלטה נוספת שצפויה הממשלה לקבל ביום ראשון הקרוב, יקימו משרדי האוצר והתחבורה \"רשויות תחבורה ציבורית\" - רשויות ייעודיות לניהול התחבורה הציבורית. על-פי התכנון, תוקם רשות ארצית, ותחתיה יפעלו רשויות מטרופוליניות. מטרת הרשויות שיוקמו היא לתכנן, לנהל ולפקח על מערכי התחבורה הציבורית השונים: אוטובוסים, רכבות ומוניות.\nגם במקרה זה, מדובר במימוש המלצות בנות קרוב ל-40 שנה. הרעיון להקים רשויות לניהול התחבורה הציבורית נולד כבר באמצע שנות ה-70, ומאז המליצו"}
{"article_id": "0,7340,L-3852715,00.html", "header_title": "מייבשים את הרשות הלאומית לבטיחות", "full_text": "ל-ynet נודע כי מזה מספר חודשים, נמנע אגף התנועה במשטרת ישראל מלהעביר לרשות הלאומית לבטיחות בדרכים נתוני תאונות - וזאת בניגוד לחוק. להערכת מקורבים למשרד התחבורה, סירוב אגף התנועה להעברת נתונים מגיע לכאורה על-רקע הרצון לסגור את הרשות במתכונתה הקיימת, או לכל הפחות להחלישה באופן משמעותי. יש להזכיר כי הרשות אמורה לפקח על פעילות אגף התנועה במשטרה, אשר ממומנת בחלקה מתקציב הרשות.\nבשיחות עם ynet, אומרים מקורות במשרד התחבורה כי הרשות עומדת בפני סכנה קיומית: יותר מחצי שנה עברה מאז\n,\n\t ולפני כשלושה חודשים סיימה את תפקידה מועצת הרשות. לדברי המקורות, הימנעות משרד התחבורה ממינוי חברי מועצה חדשים ומחליף קבוע למנכ\"ל, עלולה להביא להחלשה נוספת ומשמעותית במעמד הרשות.\nברשות הלאומית לבטיחות בדרכים סירבו היום (ב') להגיב לדברים. מאגף התנועה נמסר ל-ynet בתגובה כי \"אנחנו מעבירים לרשות כל מידע שהיא מבקשת\". ממשרד התחבורה נמסר כי \"מבדיקה עם אגף התנועה עולה כי אין כל בעיה בהעברת נתוני תאונות הדרכים לרשות הלאומית לבטיחות בדרכים\".\nבתחילת דצמבר, מאז התפטרות מנכ\"ל הרשות, ביולי 2009, מי שלמעשה מפקח על פעילות הרשות כיום הוא מנכ\"ל משרד התחבורה, יעקב גנות. זאת, לכאורה, תוך ניגוד עניינים מובהק: הרשות אמורה להיות גוף עצמאי, המפקח על חלק מפעילויות משרד התחבורה, ולכן לא יתכן מצב שבו האחראי על הגוף המפוקח הוא גם מי שמופקד על הגוף המפקח.\nניסיונות חיסולה של הרשות מתנהלים למעשה מאז הוקמה במתכונתה החדשה, ב-2007. כל הגופים המעורבים בתחום הבטיחות אינם נלהבים, בלשון המעטה, מפעילותה. כך למשל, במשרד האוצר טוענים מזה כמה שנים, כי הרשות מתפקדת כ\"צינור\" להעברת כספים בין משרדי הממשלה השונים, ולכן אין למעשה כל הצדקה לקיומה.\nבנוסף, מומחי בטיחות מציינים כי רבים במשרד התחבורה מתנגדים לניסיונה של הרשות להוביל את העיסוק בתחום הבטיחות, ולהנהיג סדר-יום עצמאי - הכולל בחלק מהמקרים פיקוח על פעילות אגפי המשרד. מקורות במשרד התחבורה מציינים כי גם מצד אגף התנועה במשטרה נרשמת התנגדות לניסיונותיה של הרשות לפקח על פעילותו. זאת, למרות שאגף התנועה מקבל עשרות מיליוני שקלים מהרשות מדי שנה, המשמשים למימון חלק ניכר מפעילויות האכיפה בכבישים.\nראוי להזכיר כי בישיבת ועדת הכלכלה בעניין תפקוד הרשות לבטיחות,\n,\n\t הצהיר מנכ\"ל משרד התחבורה, יעקב גנות, כי בכוונת המשרד"}
{"article_id": "0,7340,L-4151541,00.html", "header_title": "ומי מתנגד למדבקת \"איך אני נוהג\"? המשטרה", "full_text": "בדיון שקיימה היום (ג') ועדת הכלכלה, דרש נציג משטרת ישראל שלא לחייב את כלי הרכב של המשטרה לשאת מדבקת \"איך אני נוהג?\", שנועדה לאפשר דיווח על עבירות תנועה. לדברי רפ\"ק רוני לוינגר, למשטרה יש כיום \"מנגנון מסודר וקפדני\" להגשת\nבנוסף, לוינגר הסביר כי המדבקה המוצעת תגרום לכך שאזרחים שירגישו נפגעים מפעילות אכיפה של המשטרה, יגישו תלונה נגד השוטר האוכף. \"יש מוטיבציה גדולה לאזרחים (לדווח)\", אמר לוינגר, \"ניידת שטיפלה באירוע ונתנה דו\"חות, (מיד) כל אזרח שירגיש נפגע, יצלצל ויגיד - השוטר, שרק לפני חמש דקות נתן לו דו\"ח, עבר עבירה. וזה דבר שקורה כל הזמן\".\nח\"כ בילסקי טוען כי אישור החוק יביא לצמצום מספר תאונות הדרכים בכלל, ובפרט מספר התאונות שבהן מעורבים כלי רכב הנמצאים בבעלות חברה. \"אנשים עולים על הכביש, ומוציאים את כל התסכול שלהם\", אמר לחברי הוועדה. \"החוק הזה אומר ככה - ידע כל נהג שעולה על הכביש, שהוא לא לבד. יש לו סימן זיהוי, ואנשים רואים מה עושה\".\nבדברי ההסבר להצעת החוק, הסביר בילסקי כי \"מאחר שרכב החברה אינו בבעלותו הפרטית של הנהג, במקרים רבים קיימת נטייה לנהיגה תוקפנית, בזבזנית ומזהמת, המביאה לסיכון גבוה מהרגיל של הנהג והמשתמשים האחרים בדרך\". בעקבות ביקורת חריפה שנמתחה נגד דברים אלה, ביקש היום בילסקי לחזור בו מההאשמות שהעלה נגד \"נהגי ליסינג\".\nראוי להזכיר כי ב-2005 החל משרד התחבורה ליישם נוהל דומה לזה שמוצע על-ידי ח\"כ בילסקי (\"נוהל 6\"), ולפיו התבקשו חברות להדביק על כלי רכב בבעלותן את אותה מדבקת \"מלשינון\". אלא שהנוהל אינו מחייב את החברות, ורבים מסכימים כי יישומו נעשה באופן לקוי וחלקי בלבד.\nאחת הטענות העיקריות המועלות נגד הצעת החוק, נוגעת להסחת הדעת שעלולה להיגרם לנהגים שידווחו על עבירות התנועה. על-פי הרשות הלאומית לבטיחות בדרכים, כחמישית מתאונות הדרכים נגרמות כתוצאה מהיסח דעת - כאשר שימוש בטלפון הוא אחד הגורמים העיקריים לכך.\nיש לציין כי השימוש בטלפון נחשב מסוכן גם כאשר הוא נעשה באמצעות דיבורית. על-פי הרשות לבטיחות, שיחת טלפון \"פוגעת בביצועי הנהיגה - היא מאריכה את זמן התגובה, מפחיתה את היכולת לגלות ולזהות אובייקטים בזמן, מגדילה את מספר הסטיות מנתיב הנסיעה, ופוגעת ביכולת לשמור מרחק מכלי רכב אחרים\". ברשות גם מבהירים כי לדיבורית \"אין יתרון בטיחותי\".\nטענה נוספת שהועלתה נגד הפעלת \"המלשינון\", נוגעת למעורבותם לכאורה של גורמים מסחריים בקידום מרכזים טלפוניים לדיווח על עבירות תנועה. כבר במחקר שנערך ב-2006 באוניברסיטת חיפה עבור הרשות לבטיחות, בעניין יישום \"נוהל 6\" של משרד התחבורה, הסבירו העורכים כי \"מספר רב של מרואיינים ציינו את הדרך הלא נאותה בה הנוהל נולד, לפי תפיסתם. עלה באופן קבוע שם של איש עסקים שמפעיל מוקד ייעודי לקבלת דיווחים, והוא יזם וקידם את הרעיון... נטען שהיוזמה באה לשרת אינטרס כלכלי שלו\"."}
{"article_id": "0,7340,L-4087785,00.html", "header_title": "נהגי ליסינג, שימו לב: \"המלשינון\" יהפוך לחוק", "full_text": "ב-2005 החל משרד התחבורה ליישם נוהל חדש (\"נוהל 6\"), לפיו חברות מתבקשות להדביק על כלי רכבן \"מלשינון\"\nברשות הלאומית לבטיחות בדרכים אמרו היום (ב') ל-ynet הם אינם חולקים \"על חשיבות הנגשת הדיווח בנוגע לנהיגה מסוכנת בחברות. עם זאת,\n, וכי ניתן להסתפק בנוהל שנקבע על-ידי משרד התחבורה\". במשרד התחבורה ציינו כי שר התחבורה, ישראל כץ, לא תמך בוועדת השרים בהצעת החוק של ח\"כ בילסקי.\nח\"כ בילסקי מסביר היום כי \"אישורה של הצעת החוק על-ידי ועדת השרים תביא להפחתת הקטל בדרכים, בכך שיתווספו אלפי אנשים למאבק בבריונות ובאלימות בכבישים\". בדברי הסבר להצעת החוק, מציין בילסקי כי הצעתו נסמכת על \"ניסיון ישראלי ובין-לאומי\", שלדבריו מוכיח כי \"פעולה פשוטה כהדבקה של מדבקה, ועליה השאלה 'איך אני נוהג?', מפחיתה את שיעור התאונות שבהן מעורבים עובדי החברה בכ-20% עד 50%\".\nעל-פי הצעת החוק, כל חברה שבבעלותה יותר מ-40 כלי רכב פרטיים תחויב להדביק את אותה מדבקת \"מלשינון\", ועליה יצוין מספר טלפון המאפשר דיווח על עבירות תנועה שביצע נהג החברה. כדי לקלוט דיווחים אודות עבירות תנועה או נהיגה פרועה, תחויב כל חברה להפעיל מענה טלפוני אנושי, ללא מערכת משיבון אוטומטית.\nאגב, בדיון שנערך בוועדת הכלכלה ב-6 באוגוסט 2007 התייחס ח\"כ ארדן למי שמייחסים להצעת החוק שהגיש את התואר \"מלשינון\", ואמר כי \"אני הייתי מכנה את אלה שמכנים אותו מלשינון בשם גנאי אחר, אבל אני לא אגיד אותו לפרוטוקול. מי שרוצה להזהיר את הציבור על נהג שיכול להרוג אותו, זה לא נקרא הלשנה בעיניי... אני חולק על הכינוי המטופש והמטומטם 'מלשינון' למי שמדווח על נהג שמתפרע\"."}
{"article_id": "0,7340,L-4208077,00.html", "header_title": "פורד פוקוס סטיישן במבחן: משפחה מודרנית", "full_text": "פורד פוקוס סטיישן מוצעת ברמת גימור אחת (טרנד) בשידוך למנוע 1.6 ליטר (ו-3 עם מנוע 2.0 ליטר). הדגם בו נהגנו מציע עושר חריג של אבזור, שבא לידי ביטוי גם בעומס מתגים שלא תמיד ברורים לשימוש. למשל מתג הדלקת האורות שממוקם מעט נמוך מהרצוי בשמאל לקונסולה, או מתג העברת הילוכים ידנית שממוקם על ידית בורר במקום מנופים על ההגה. מלבד זאת, הנדסת האנוש טובה וכך גם איכות החומרים וההרכבה.\nהמרווח מלפנים ומאחור מצוין לרכב בקטגוריה, במיוחד מרווח הכתפיים. תא המטען נדיב כמצופה ממכונית סטיישן. המושבים נוחים גם לנסיעות ארוכות. לנהג קל למצוא תנוחת נהיגה טובה, ותא הנוסעים משופע בתאי אחסון בגדלים שונים.\nהפוקוס מציעה כיול מתלים לא פחות ממשובח, המשלב מחוץ לעיר בין גיהוץ שיבושים לתחושת יציבות ונינוחות - השמורה בדרך כלל לקטגוריות גבוהות יותר. בתוך העיר המצב מעט פחות טוב, שכן כיול מעט-נוקשה וצמיגים רחבים (205-55-16), פוגמים לעיתים בנוחות. עם זאת, עדיין מדובר ברמה גבוהה מהמקובל בקטגוריה. הפוקוס מציעה נוחות לדוגמה בנסיעה לטווחים ארוכים. ההיגוי קל ונוח לתמרון עירוני. בידוד הרעשים בעיר מצוין, מחוץ לעיר יש יותר רעשי צמיגים ומנוע מהרצוי, אך לא במידה חריגה ביחס למתחרות.\nהדור הקודם סבל ממנוע מיושן וחלש, אך הפוקוס החדשה מצויידת ביחידת 1.6 ליטר חזקה משמעותית (125 כ\"ס). המנוע אינו החזק או השקט\nעם זאת, הפוקוס עשויה להתדרדר מעט לאחור בעלייה, כאשר מערכת סיוע בזינוק בעלייה - הנועלת את הבלמים - אינה מתפקדת כרצוי. תצרוכת הדלק במבחן הייתה טובה מאוד, קרוב ל-15 ק\"מ לליטר.\nמכוניות רבות מאלצות לבחור בין נוחות ליכולת דינמית. הפוקוס לא. היא משלבת באופן מרשים בין שתי תכונות סופר-חשובות אלה. היא מציעה כמויות מכובדות של אחיזה לרכב מסוגה, היגוי מדויק ונוסך בטחון (גם אם מעט קל מהרצוי במהירות גבוהה). בסך הכל, חוויית הנהיגה היא הטובה בקטגוריה וללא תחרות.\nהבלמים מציגים עצבנות קלה במהלך הראשוני, אך עוצמת הבלימה הכללית טובה. הבטיחות הפאסיבית מצוינת כמובן, בדיוק כמו בגרסה הקודמת שהוכתרה על-ידי ה-Euro NCAP כמכונית הבטוחה בעולם לנוסעיה. גם לזו שש כריות אוויר, בקרת יציבות, וחמישה כוכבים במבחני הריסוק.\nהרכב בו נהגנו, 1.6 ליטר טרנד, מציע אבזור עשיר באופן חריג לקטגוריה ולמחיר. בין היתר: מערכת שמע מקורית עם הפעלה קולית (באנגלית) ותפעול מההגה, חיבור בלוטות', AUX ו-USB, חיישני אורות וגשם, מראה מרכזית נגד סינוור, בקרת אקלים מפוצלת ואיתות בנגיעה. הרבה מעבר למקובל לא רק בקטגוריה זו, אלא גם אחת ואף שתיים מעליה.\n+ יכולת דינמית, נוחות נסיעה, אבזור, מרווח, תצרוכת דלק\n- רעש צמיגים, תיבת הילוכים בתמרוני חנייה\nנדיר למצוא מכונית שכמעט ואין לה מגרעות, בכל טווח מחיר. אבל עבור המשפחה הממוצעת, פורד פוקוס - ובעיקר בגרסה סטיישן סופר-שימושית - מצליחה להיות בדיוק כזאת: היא נוחה, מרווחת, בטוחה ומאובזרת מעל הראש. היא מצליחה אפילו להיות מהנה למדי לנהיגה עבור הנהג החובב, אך כמו העיצוב החיצוני הפושר לטעמנו, אלו כבר הערכות שחורגות לתחום הסובייקטיבי, ולא שוקללו בציון הסופי.\nבכל מקרה, כחבילה משפחתית כמעט-מושלמת, קשה לחשוב על מכונית ראויה יותר. קשה גם למצוא מכונית טובה יותר לקביעת הלגיטימיות של מרכב סטיישן בישראל. לבסוף, כחבילה מוטורית-פיננסית, קשה עד בלתי אפשרי למצוא כיום מכונית מומלצת יותר לרכישה."}
{"article_id": "0,7340,L-3738915,00.html", "header_title": "המלצה להדיח את מנכ\"ל הרשות לבטיחות בדרכים", "full_text": "החלטת מועצת הרשות אינה מפתיעה, בעקבות המתח ששרר בחודשים האחרונים בין המנכ\"ל ויו\"ר המועצה. בכירים ברשות אמרו ל-ynet כי הרקע לסכסוך בין המנכ\"ל והיו\"ר הוא אישי בעיקרו, ואינו נוגע לבעיות תפקודיות או תפעוליות. ברשות גם מציינים כי מאז תחילת השנה נרשמה ירידה של כ-20% במספר ההרוגים בתאונות דרכים - ירידה המיוחסת, לפחות בחלקה, לפעילות הרשות."}
{"article_id": "0,7340,L-3752343,00.html", "header_title": "מדוע מדיחים את מנכ\"ל הרשות הלאומית לבטיחות?", "full_text": "שר התחבורה, ישראל כץ, יערוך מחר (ב') שימוע למנכ\"ל הרשות הלאומית לבטיחות בדרכים, יאיר דורי, בעקבות המלצת מועצת הרשות להדיחו לאלתר מתפקידו. החלטת המועצה התקבלה בישיבה שנערכה לפני כחודש, על-רקע מה שהוגדר \"כשלים בתפקודו של המנכ\"ל\". מאז פורסמה ההחלטה, סרבו במועצת הרשות לפרט מדוע הוחלט להדיח את דורי, וגם מלשכת שר התחבורה לא נמסר הסבר רשמי. פניית ynet בבקשה לקבל את פרוטוקול הישיבה, נענתה בשלילה מלשכת השר ומהרשות הלאומית לבטיחות בדרכים.\nבלשכת שר התחבורה מסבירים היום ל-ynet כי \"אין זה נהוג לפרסם פרוטוקולים של גופים הקשורים למשרד התחבורה\". יש לציין כי על-פי הערכות, החלטת שר התחבורה בעניין תתקבל לאחר הגשת מסקנותיו של המנכ\"ל החדש של המשרד, יעקב גנות, שעם כניסתו לתפקיד התבקש לבחון את הפעילות בנושא המאבק בתאונות הדרכים.\nבשיחות עם ynet, אומרים היום בכירים בתחום התחבורה והבטיחות, כי במשרד התחבורה יש רבים המעוניינים בהדחתו של דורי. הרקע, לטענתם, הוא ניסיונו של המנכ\"ל להעניק מידה רבה יותר של עצמאות לרשות, \"על-חשבון\" סמכויות שבאופן מסורתי נמצאות תחת אחריותם של אגפי משרד התחבורה. מקור מאבקי הכוח נמצא בחוק הרשות, שאושר בממשלה ובכנסת ב-2005, והעניק לרשות סמכויות מצומצמות בלבד - וזאת בניגוד מוחלט להמלצות ועדת שיינין, שקבעה את התוכנית הלאומית למאבק בתאונות הדרכים.\nבעניין זה ראוי לציין כי מזה חודשים רבים, טוענים בכירים ברשות ובמשרד התחבורה כי שוררת מערכת יחסים עכורה בין דורי ויו\"ר מועצת הרשות, פתיר. על-רקע הסכסוך האישי, כך נטען, החליטה פתיר לפעול בכל כוחה להדחתו של דורי - מהלך שהתממש עם החלטת מועצת הרשות מהחודש שעבר."}
{"article_id": "0,7340,L-3963606,00.html", "header_title": "תעלומה: לאן נעלמו 100 מיליון שהבטיח כץ?", "full_text": "אתמול (א') הודיעה מועצת הרשות הלאומית לבטיחות בדרכים, כי היא מוחה על כוונת משרד האוצר לקצץ את תקציב הרשות ב-38 מיליון שקלים, מ-350 מיליון ב-2010 ל-312 מיליון ב-2011. חברי המועצה הודיעו כי בכוונתם לבקש משר התחבורה, ישראל כץ, לפעול ללא דיחוי להגדלת התקציב המיועד לרשות, על-מנת למנוע פגיעה בפעילותה בשנת התקציב הבאה.\nהודעתה של מועצת הרשות לבטיחות מגיעה על-רקע הצהרות בכירים במשטרה ובמשרד לביטחון פנים, לפיהן הקיצוץ בתקציב הרשות ייפגע אנושות בתפקוד אגף התנועה, המתוקצב חלקית על-ידי הרשות. אלא שבדיקת ynet מעלה כי הצהרות מעין אלה חוזרות על עצמן מדי שנה, כחלק ממאבקים בין-משרדיים על תקציב הרשות ואגף התנועה.\nאחת הסוגיות העיקריות העולות כעת לדיון, היא החלטת הרשות להסיט חלק מהתקציב המיועד לאגף התנועה ב-2011, לטובת מימון פריסת מערך חדש של מצלמות מהירות, שיופעל כבר בחודשים הקרובים. מתוך 65 מיליון שקל המיועדים לאגף התנועה, כ-25 מיליון יועברו לפרויקט המצלמות, הנקרא \"א3\". במשטרה מזהירים כי משמעות החלטה זו היא פגיעה חמורה במערך האכיפה.\nבהודעת המועצה אתמול, הביעו חבריה \"מורת רוח גלויה\" מהקיצוץ בתקציב, וציינו כי \"זה מהלך המכוון לפגוע בעבודת הרשות, ומעבר לכך - מהלך שייפגע קשות (ב)כל רשויות הביצוע האמונות על המאבק בתאונות הדרכים\". לדעת מומחי בטיחות, מי שפוגע בעבודת הרשות מזה זמן רב היא דווקא צמרת משרד התחבורה - ואף מועצת הרשות עצמה."}
{"article_id": "0,7340,L-4199898,00.html", "header_title": "מפכ\"ל משטרה: \"הורדנו תאונות בכמעט 30%\"", "full_text": "מפכ\"ל המשטרה, רב ניצב יוחנן דנינו, השתתף הבוקר במפגש ראשי רשויות מקומיות בצפון הארץ, והתייחס ליעדי משטרת התנועה בשנה הקרובה.\"עבריין תנועה זה לא מי שלא אותת, אלא מי שנסע בשכרות או לא עצר באדום, אלו עבריינים\", אמר דנינו. עוד הוסיף כי אין כל כוונה לייצר דו\"חות תנועה בכמויות, וכי לא תהיה יותר מכסת דו\"חות.\n\"משטרת ישראל רשמה השנה פחות רבע מיליון דו\"חות. המטרה הייתה עברייני תנועה, ושם גדל מספר הדו\"חות. הצלחנו להוריד את מספר תאונות הדרכים בכמעט 30%. אנו נמשיך במגמה הזאת - לא לייצר מכסה של דו\"חות, אלא להרתיע עבריינים\", כך אמר.\nבעניין מצלמות האכיפה החדשות שהותקנו, אמר המפכ\"ל כי בניגוד לדיווחים קודמים, לא עודכנו 300 מצלמות אלא רק 28, \"כאילו שמשטרת ישראל מקבלת שקל מדו\"חות התנועה. זו אגדה שרצה לאורך השנים. רוב המצלמות החדשות נמצאות בצמתים, כדי לאכוף שלא יעברו באור אדום\".\nעוד הוסיף המפכ\"ל בעניין עבירות התנועה כי 40% מההרוגים בתאונות דרכים בשנה, משתייכים לציבור הנהגים מהמגזר הערבי \"זה לא פרופורציונלי לאחוז שלהם באוכלוסיה או בציבור הנהגים. הרוב המכריע של תושבי ישראל הערבים, שומרי חוק. רק מעטים מהם עבריינים, וצריך לטפל בהם יחד עם ראשי השלטון המקומי\"."}
{"article_id": "0,7340,L-3753911,00.html", "header_title": "יאיר דורי התפוטר מתפקיד מנכ\"ל הרשות", "full_text": "חודש לאחר שמועצת הרשות הלאומית לבטיחות בדרכים המליצה על הדחתו, התפטר הבוקר מתפקידו מנכ\"ל הרשות, יאיר דורי. התפטרותו מגיעה יומיים בלבד לאחר שימוע שערך שר התחבורה, ישראל כץ. שר התחבורה קיבל את התפטרותו של דורי באופן מיידי, והנחה את מנכ\"ל המשרד, יעקב גנות, לקדם במהירות את בחירתו של מנכ\"ל חדש לרשות.\nמומחים בכירים בתחום הבטיחות מבטלים ביקורת זו של פתיר ומועצת הרשות, ומציינים כי דורי דווקא תרם רבות למיצוב מעמדה של הרשות. כדאי גם להזכיר כי מאז תחילת השנה ניכרת מגמה של ירידה משמעותית במספר ההרוגים בתאונות, שמגיעה ל-20%. אין כמובן לייחס את הירידה באופן בלעדי לפעילות הרשות, אך לאור נתון זה קשה להבין מה עומד בבסיס טענתה של פתיר.\nבנוסף, עיקר הליקויים כיום בעבודת הרשות, כך טוענים מרבית העוסקים בתחום הבטיחות, נובעים מחוק הרשות, שאושר בממשלה ובכנסת ב-2005. חוק זה, אומרים ל-ynet מומחי תחבורה, סירס את כוונת ועדת שיינין, שקבעה תוכנית לאומית למאבק בתאונות הדרכים, והמליצה להקים מחדש את הרשות כגוף עצמאי ובלתי תלוי, שירכז את הפעילות בתחום הבטיחות בדרכים, וייקבע תוכנית רב-תחומית ורב-שנתית.\nאלא שהחוק, במתכונת שאושרה בממשלה ובכנסת, הפך את הרשות לגוף מוחלש ובעל סמכויות מעטות בלבד - ולכן התקשתה באכיפת מרותה של גופים אחרים בתחום הבטיחות. מאחורי החלשתה של הרשות עמדו רבים, ובראשם בכירי משרד התחבורה - שהתנגדו להעברת סמכויות לאחריות הרשות.\nראוי לציין כי נגד פתיר עצמה נשמעת מזה תקופה ארוכה ביקורת חריפה מצד רבים בתחום הבטיחות והתחבורה. הביקורת נוגעת לכך שלצד פעילותה כיו\"ר הרשות, משמשת פתיר גם כסמנכ\"ל תקינה בחברת \"בטר פלייס\" - מיזם טעינת הרכב החשמלי של שי אגסי ומשפחת עופר.\nלדעת רבים בתחום התחבורה, יש בכך ניגוד אינטרסים מובהק. שכן מחד משמשת פתיר בתפקיד בכיר בממסד השלטוני, ומאידך היא מתפקדת כבכירה בגוף פרטי הנדרש לשיתוף פעולה של אותו ממסד. כנגד ביקורת זו, אומרים פתיר, הרשות ובטר פלייס כי מינויה לתפקיד אושר בכל הוועדות הרלוונטיות, שלא מצאו חשש לניגוד עניינים בפעילותה."}
{"article_id": "0,7340,L-3839966,00.html", "header_title": "הרשות לבטיחות - המנכ\"ל כנראה מיותר", "full_text": "כך דורשים היום (ג') חברי ועדת הכלכלה בכנסת ממנכ\"ל משרד התחבורה, יעקב גנות, בעקבות דיון מיוחד שערכה הוועדה. הדיון נערך עקב המצב הבעייתי אליו נקלעה הרשות בחודשים האחרונים: מאז חודש אוגוסט האחרון, אז\n-\n\t מנכ\"ל הרשות לשעבר, מתנהל הגוף המוביל בתחום הבטיחות בישראל ללא מנכ\"ל. ומנובמבר האחרון, הרשות מתנהלת גם ללא מועצה ציבורית מפקחת.\n\"המצב אליו נקלעה הרשות מעורר דאגה\", אמר ח\"כ חנא סוויד, אחד מיוזמי הדיון. \"התפטרות יו\"ר המועצה, המנכ\"ל שהתפוטר ועד היום לא מונה לו מחליף - וזאת ביחד עם קיצוץ התקציב ב-2008 - כל אלה עלולים לפגוע בתפקודה של הרשות\". לדבריו הצטרפו הח\"כים חמאד עאמר ורונית תירוש, שקראו למנכ\"ל משרד התחבורה לפעול בהקדם למינוי מנכ\"ל חדש לרשות, במקביל להצגת מועמדים למועצת הרשות. \"אנחנו רוצים לקרוא לשר התחבורה ולכל מקבלי ההחלטות, לרפא את המצב אליו הגיעה רשות\", אמר סוויד בתחילת הדיון.\nאל מול הקולות המודאגים התייצב מנכ\"ל משרד התחבורה, יעקב גנות, והסביר כי למרות המצב הניהולי של הרשות, תפקודה לא נפגע. \"יש ממלא מקום למנכ\"ל, התקציב קיים, יש תוכנית עבודה, ויש שיתוף פעולה בין כל הרשויות הרלוונטיות\", אמר גנות לחברי הוועדה. \"אנחנו עושים כל שביכולתנו כדי להבטיח שהנושא לא יפגע בתפקוד הרשות\".\nנציג אגף התקציבים במשרד האוצר, מיכה פלדמן, ציין כי הרשות ניצלה רק 70% מתקציבה ב-2009, וזאת למרות שבסוף 2008 קוצץ התקציב ב-200 מיליון"}
{"article_id": "0,7340,L-4151260,00.html", "header_title": "יבואנית מאזדה: כבר לא רק הצלחה מעוררת קנאה", "full_text": "חברת דלק רכב, יבואנית מאזדה ופורד, מדווחת הערב (ב') על הפסד של כ-100 מיליון שקל ברבעון השלישי (יולי-ספטמבר) של 2011. זאת, לעומת רווח של כ-92 מיליון שקל ברבעון המקביל אשתקד. זהו ההפסד הרבעוני הראשון עליו מדווחת היבואנית, שהייתה עד לאחרונה הגדולה והרווחית בישראל. את עיקר ההפסד מייחסת היבואנית להתחזקותו המתמשכת של היין היפני. מתחילת השנה, ירדו רווחיה של דלק רכב בשיעור דרמטי: הרווח בתשעת החודשים הראשונים של 2011 הסתכם ב-76 מיליון שקל, לעומת כ-313 מיליון שקל בתקופה המקבילה אשתקד.\nביבואנית מציינים כי נתח השוק שהיא תופסת בשוק הרכב ירד מ-19% בשנה שעברה ל-14% בתשעת החודשים הראשונים של 2011. במקביל ירד גם היקף המסירות:\nעל-פי הדו\"ח שפרסמה היבואנית, \"הירידה בנתח השוק נבעה מירידה בכמות הרכבים הנמכרים מתוצרת מאזדה, בעיקר כתוצאה מפגיעה בכושר התחרות של החברה, שנוצרה כאשר עלות המכוניות שנמכרו הייתה גבוהה כתוצאה מהתחזקות היין היפני\". מול התחזקותו של המטבע היפני, כך ממשיכים ביבואנית, יריבותיה נהנות משערי חליפין נוחים.\nביבואנית מציינים כי ברבעון השלישי לבדו התחזק היין מול השקל ב-14.3% - \"גורם אשר השפיע מהותית לרעה על תוצאות החברה ברבעון השלישי\". התחזקות היין הקטינה משמעותית את התחרותיות של דלק רכב, גם בשוק המוסדי (חברות ליסינג, ציי רכב גדולים) וגם בשוק הפרטי. הפגיעה בשוק המוסדי ניכרת בעיקר בצמצום משמעותי ביכולתה של היבואנית להעניק הנחות לחברות הליסינג."}
{"article_id": "0,7340,L-4151020,00.html", "header_title": "203 מיליון שקל - תשלום נהגים על תביעות רוכבים", "full_text": "על-פי נתוני האוצר, החוק צפוי להביא להוזלה של כ-12% בתעריפי ביטוח רוכבים צעירים בגילאי 21 עד 30, בעלי קטנועים או אופנועים בנפח של עד 250 סמ\"ק. הנחה נוספת של כ-5% תינתן למי שבוחר בביטוח עם מרכיב השתתפות עצמית. בהקשר זה ראוי להזכיר כי בעקבות רפורמה שיזם משרד האוצר ב-2009, התייקרו משמעותית תעריפי הביטוח שמשלמים רוכבים רבים - התייקרות שפגעה גם ברוכבים עצמם, וגם בשוק הדו-גלגלי בכלל. על-פי הערכות, ההוזלה הצפויה לא תקזז את הייקור.\nבוועדת הכלכלה הביעו היום (ב') חוסר שביעות רצון מהנתונים שהציג האוצר. יו\"ר הוועדה, ח\"כ כרמל שאמה, אמר כי הוזלת התעריפים אינה מספיקה.\nשאמה הבטיח כי ביחד עם יוזמת החוק, ח\"כ פאינה קירשנבאום, יפעל להגדלת ההוזלה בדמי הביטוח. לדבריו, אם לא יצליח להגיע להסכמות בעניין עם אגף שוק ההון והביטוח באוצר, ישקול לפעול בדרכים אחרות - למשל באמצעות חוק נוסף. \"נפעל לתיקון העיוות, ובמהירות\", דברי שאמה.\nעל-פי נתוני משרד האוצר, כל נהג מכונית שילם בשנה שעברה כ-75 שקל באמצעות ביטוח החובה, אשר נועדו במישרין לכיסוי תביעות רוכבים. אישור החוק יגדיל את הסכום שמשלם כל נהג בכמה עשרות שקלים בשנה.\nבמהלך הדיון בוועדה התפתח ויכוח בין נציג האוצר, אסף מיכאלי, וח\"כ שאמה, בעניין רווחיות חברות הביטוח. לדברי שאמה, \"הרווחיות של חברות הביטוח בתחום ביטוח החובה הדליקה נורה אדומה, לגבי אפשרות של רווחיות-יתר - אך לא הוצג כיצד הן מרווחיות כפול בענף זה משאר הענפים\".\nעם זאת, צריך לזכור כי מי שמוכר את הביטוח לרוכבים הוא תאגיד (\"הפול\"), שנמצא בבעלות מלאה של חברות הביטוח. כפי שהסבירו במשרד האוצר פעמים רבות בעבר, יש קשר הדוק בין ביטוח החובה שמוכרות החברות לנהגים, ודמי הביטוח שנגבים מהרוכבים: אחוז מסוים מדמי הביטוח של כל בעל רכב משמש לכיסוי תביעות ביטוח של רוכבים, ובכך משמש גם לכיסוי הגירעון של \"הפול\".\nבעניין זה רמז ח\"כ שאמה כי אין לפסול את סבסוד תביעות הרוכבים באמצעות רווחי חברות הביטוח, וזאת במקום סבסודו באמצעות ייקור דמי הביטוח של כלל הנהגים. \"לא יכול להיות שיאפשרו לחברות הביטוח לגרוף רווח נורמלי\", אמר שאמה. \"אני לא יודע למה צריך לאפשר להן להתנער מהאופנוענים\"."}
{"article_id": "0,7340,L-3902091,00.html", "header_title": "פיאסקו הרכבת הקלה - קווים לדמותו", "full_text": "בימים הקרובים אמורים להתכנס בכירי משרדי האוצר והתחבורה, ולקבל החלטה הרת-גורל בעניין פרויקט הרכבת הקלה במטרופולין תל-אביב. במשרדי הממשלה יידרשו להחליט אם לבטל את ההסכם שנחתם עם הזכיינית, ולמצוא דרך אחרת להקמת הרכבת הקלה, או לחילופין - להגיע להסכמות חדשות עם הזכיינית, הנוגעות בעיקרן להיבטים שונים של מימון הפרויקט.\nוכשמדובר על מימון, כדאי להכניס את פרויקט הרכבת הקלה לקנה מידה פיננסי: \"הקו האדום\" - הקו הראשון של הרכבת הקלה - אמור לעלות כ-11 מיליארד שקל. בעוד מספר שנים, אם וכאשר יגיע הפרויקט לכלל יישום, עשוי המחיר להיות גבוה משמעותית. יש לזכור כי בתכנית למערכת הסעת המונים במטרופולין תל-אביב, כלולים שלושה קווי רכבת קלה וארבעה קווי אוטובוס-רב-קיבולת. באומדן זהיר, מדובר בפרויקט בשווי עשרות מיליארדי שקלים. בכך הוא הופך לפרויקט התשתית התחבורתית הגדול ובעיקר היקר ביותר שנעשה בישראל אי פעם.\nעבור מאות אלפי הישראלים הנכנסים מדי יום לתל-אביב, החלפת האשמות בין הממשלה והזכיינית, אינה רלוונטית. ביטול ההסכם או הארכתו לא ישנו את המצב: תנועת רכבת קלה ברחובות הכרך הגדול בישראל לא תחל בשנים הקרובות. למעשה, התנהלות משרדי הממשלה והזכיינית היא לא יותר מעוד מערכה אומללה במחדל התשתיות החמור ביותר בתולדות המדינה, שאת שורשיו אפשר למצוא לפני כ-40 שנה.\nלטובת מי ששכח, ומי שלא ידע כלל, ynet מביא את סדר האירועים החשובים במהלך השנים - החל בתכנון הראשוני עליו הורה ב-1972 שר התחבורה דאז שמעון פרס, דרך המלצה בת 12 שנה לסיים הקמת שני קווים עד 2010, וכלה בימים אלה, בהם הזכיינית והממשלה ממשיכות להתקוטט ביניהן.\nשר התחבורה, שמעון פרס, מקים את \"צוות הסעת המונים\", האמור להגיש תכנית לפתרון בעיות התחבורה במטרופולין\n: הצוות מגיש תוכנית למערך קווי רכבת תחת השם \"דן, יהודה, שרון\", הכולל רכבת תחתית בתל-אביב בתוואי \"טבעתי\".\nממשלת ישראל, בראשות גולדה מאיר, מחליטה להתחיל בתכנון מערכת הסעת המונים בתל-אביב.\nועדת שרים שהקימה הממשלה, מאשרת למשרד התחבורה לבצע את תכנון את המערכת בתל-אביב.\n\"צוות תוכנית-אב לתחבורה במטרופולין תל-אביב\" מגיש תוכנית לשנת 2010, לפיה יוקם מערך הסעה המונית, שיכלול שילוב של רכבות פרבריות, קלות ותחתיות.\nממשלה מקימה את חברת נת\"ע (\"נתיבי תחבורה עירוניים להסעת המונים בע\"מ\"), שתפקידה לנהל את הליכי הקמת הרכבת הקלה.\nדירקטוריון נת\"ע ממליץ על הקמת שני קווים עד 2010 - \"האדום\" (מפתח-תקווה עד בת-ים), ו\"הירוק\" (מראשון לציון לתל-אביב).\nנחתם הסכם בין שרי האוצר והתחבורה וראש עיריית תל-אביב בעניין התוואי של הקו הראשון של הרכבת הקלה, \"הקו האדום\".\nמועד קבלת ההצעות מהקבוצות נדחה מספר פעמים, ונקבע לסוף פברואר 2006.\nבמכרז להקמת הרכבת הקלה זוכה חברת MTS - קונסורציום של חמש חברות, בהן אפריקה-ישראל.\nבין הזכיינית והמדינה נחתם חוזה, במסגרתו נקבע ש\"הסגירה הפיננסית\" - הבטחת מקורות המימון - צריכה להיעשות תוך שנה. הפעלת הקו אמורה הייתה להתבצע תוך חמש שנים מהסגירה.\nהמשבר הכלכלי העולמי משפיע על הפרויקט. ביוני נדחה מועד ה\"סגירה\", ובחודשים שלאחר מתברר כי זו רק הפעם הראשונה. הסיבות: קריסת הבנקים שאמורים ללוות את הפרויקט, וקשיים פיננסיים חמורים בחברת אפריקה-ישראל.\nהרשות הממונה על הפרויקט מודיעה לזכיינית כי אם לא תגיע לסגירה פיננסית תוך 90 יום, למדינה תהיה עילה לבטל את ההסכם עימה.\nאם אכן יבוטל ההסכם, כפי שמעריכים מרבית המעורבים בפרויקט מצד הממשלה, תצטרך המדינה לבחור באחת משתי חלופות: הקמת הרכבת הקלה במימון מלא של המדינה, או פרסום של מכרז חדש. בשני המקרים, צפויה הפעלת הרכבת להידחות - במשרדי הממשלה מנסים לשכנע כי הדחייה תהיה מינורית בלבד: מ-2016 ל-2018.\nאלא שדו\"חות שפרסמו בחודשים האחרונים בנק ישראל ומבקר המדינה, מלמדים כי בכל הנוגע לפיתוח תשתיות, ישראל היא מדינה נחשלת שאינה עומדת בלוחות זמנים, וחורגת לעתים קרובות מהתקציבים המיועדים. אחרי הכל, רק לפני כעשור החליטו משרדי ממשלה כי הרכבת תפעל ב-2009. לאחר מכן נדחה מועד ההפעלה ל-2013, 2014 ו-2016, וכעת מדובר כבר על 2018.\nאת הסיכום הנאות ביותר של הפרשה האומללה, אפשר למצוא בדברים שאמר בנובמבר 2009 חבר הכנסת לשעבר אופיר פז-פינס, בדיון שערכה ועדת ביקורת המדינה בעניין: \"הפרויקט הזה, כפי שהוא נראה עד היום, הוא תעודת עניות למדינת ישראל, לממשלת ישראל. המצב התחבורתי בתל אביב זועק לשמים והוא אסון... כך מתנהלות ערים כאלה בעולם? תסתכלו מה קורה בפריז, בלונדון, בערים גדולות בעולם. כך הן מתנהלות? הרי זה נס שעוד בתל אביב בכלל אפשר לנוע... זה טירוף. כאוס. חלם שלא ראיתי בחיים שלי. כאילו שמי שיושב בצמתים האלה (של קבלת החלטות) עושה הכל כדי להרוס ולא כדי לבנות. זה לא יאומן\"."}
{"article_id": "0,7340,L-3739938,00.html", "header_title": "המבחן הראשון של שר התחבורה", "full_text": "ביום שני אחר הצהריים, המליצה מועצת הרשות הלאומית לבטיחות בדרכים לשר התחבורה, ישראל כץ,\nאת מנכ\"ל הרשות, יאיר דורי. בהודעה שיצאה מלשכת השר, נאמר כי המנכ\"ל יזומן בקרוב לשימוע, ולאחר מכן יחליט השר האם לקבל את המלצת המועצה. ההחלטה בעניין מנכ\"ל הרשות מזמנת לכץ את מבחנו האמיתי הראשון כשר התחבורה: האם ישכיל להעמיד את האינטרס הציבורי מעל מאבקי כוח ואגו, או שמא ייכנע למשחקים פוליטיים לא-ראויים?\nוכך עוברת ההחלטה אל מגרשו של שר התחבורה. מול עיניו צריכה לעמוד שאלה אחת, ואחת בלבד: כיצד תתרום הדחתו של מנכ\"ל הרשות למאבק בתאונות הדרכים. התשובה לכך היא ברורה וחד-משמעית. לא רק שהדחתו לא תועיל במאומה, הרי שהיא יכולה רק להזיק ולפגוע באינטרס הציבורי. הסיבה לכך פשוטה. דורי הוא מנהלה השני של הרשות מאז החלה הקמתה במתכונת החדשה, לפני כשנתיים וחצי בלבד. החלפה תכופה של מנהלים, תערער את היציבות של הרשות, ובכך תפגע בתפקודה וביכולתה לנהל את המאבק בתאונות.\nולכן, טוב יעשה השר אם יידחה בתקיפות את המלצת מועצת הרשות, ויורה לחבריה להפסיק את מאבקי הכוח שהיא מנהלת מול המנכ\"ל. יתרה מכך, על השר"}
{"article_id": "0,7340,L-3991625,00.html", "header_title": "רשויות לניהול תחבורה ציבורית: מדוע זה לא מצליח בישראל?", "full_text": "בדיוק לפני שלוש שנים, בסוף 2007, פורסמו מסקנות ועדה מקצועית שמינה שר התחבורה דאז, שאול מופז, לבחינת הרפורמה בתחבורה הציבורית בישראל. המסקנות זכו לתמיכת בנק ישראל, רשויות מקומיות, ח\"כים, בכירי משרד התחבורה, ואפילו לעזרה כלכלית ומקצועית של האיחוד האירופי, לא פחות.\nשתי המלצות עיקריות קבעה הוועדה: להקים לאלתר רשות\nלניהול התחבורה הציבורית, ורשות דומה\n. שתי ההמלצות אגב, לא הפתיעו אנשי תחבורה מנוסים ובכירים. רשויות כאלה פועלות מזה שנים ארוכות במטרופולינים גדולים בעולם, ומוכיחות ידי יום כי ניתן להשיג יעילות תפעולית, שילוביות בין אמצעי תחבורה שונים, ובעיקר - שיפור ברמת השירות לנוסעים באמצעות ניהול רציני.\nהרעיון העומד מאחורי הקמת שתי הרשויות פשוט: תכנון הניהול ופיתוח של תחבורה ציבורית מרוכזים בידי גוף אחד, הפועל לשיפור שירות לנוסעים, ודואג לשילוב בין כל אמצעי התחבורה השונים. בסקירה שפרסם בשנה שעברה מרכז המחקר של הכנסת, מוסבר כי \"העיקרון הוא ניהול אחוד של אמצעי התחבורה במטרופולין, על-ידי רשות אחת שבידיה האמצעים לתכנן ולבצע את מגוון אמצעי התחבורה, לשלוט בהם וכן לתאם ולשלב ביניהם, על-מנת להשיג יעילות מרבית\".\nבאותה סקירה מצוין כי \"במטרופולינים שונים בעולם, פועלות רשויות המפעילות את כלל אמצעי התחבורה העירוניים במרחביהן\". גם ועדת סדן התייחסה לניסיון שנרכש במדינות שונות, ובמסקנותיה נקבע כי \"ניהול אחוד וריכוזי בתפעול התחבורה הציבורית הוא תופעה שכיחה במטרופולינים בארצות המערב\".\nבשנים שלאחר מכן, שב ועלה הרעיון כמה וכמה פעמים. בדו\"ח מבקר המדינה מ-1988 נקבע כי \"הקמת רשות מטרופולינית עשויה להשפיע על עיצוב תפיסה תחבורתית כוללת לאזור\". ב-1996 המליצה ועדה מקצועית של משרד התחבורה להקים רשות ארצית לתחבורה ציבורית, וכן רשויות \"מרחביות\" להפעלת התחבורה הציבורית בתחומי המטרופולינים. במאי 1999 אושרה רפורמה מקיפה בתחבורה הציבורית, שכללה - שוב - המלצות בעניין הקמת רשות ארצית ורשויות מטרופוליניות. ההמלצות והתוכניות לא יושמו.\nבמפתיע, רעיון הרשויות זכה מיד כשהועלה לתמיכה בקרב כל הגופים הרלוונטיים: משרד התחבורה, הרשויות המקומיות, חברות ממשלתיות העוסקות בתכנון תחבורה בגוש-דן, ואפילו משרד האוצר. לכאורה, מצב אידיאלי להקמה מהירה ונטולת סיבוכים. אלא שנראה כי הדברים שאמרו כל הגופים המוזכרים באופן רשמי, לא זכו לגיבוי בפועל. עד עתה לא הוקמה אפילו רשות אחת, בזמן שלפני שלוש שנים הומלץ על הקמה של שתיים באופן מיידי.\nאת ההסבר לחוסר יכולת המדינה להקים את הרשויות, וחיזוק להערכה כי כל הגופים הרלוונטיים התנהלו מעט אחרת מכפי שהתבטאו, אפשר למצוא בסקירת מרכז המחקר של הכנסת: \"רוב הקשיים מתרכזים בטיב חלוקת הסמכויות בין הרשויות המקומיות לבין עצמן, ובין הרשויות המקומיות לבין הממשלה. עיקר הקושי הוא של הגופים השונים לוותר על חלק מסמכויותיהם לטובת גוף חדש, אשר אין להם שליטה מלאה עליו\".\nבמלים פשוטות עוד יותר, וכאלה המוכרות לנו היטב: גם במקרה הזה מתגלה כי הבעיה הגדולה והמסרסת, היא חוסר הנכונות של הגופים התומכים בהקמת הרשויות, לוותר על סמכויות המוקנות להם על-פי חוק."}
{"article_id": "0,7340,L-4200211,00.html", "header_title": "החשמלית הבאה של אגסי? תכירו את רנו זואי", "full_text": "רנו חשפה בתערוכת ז'נבה את הזואי (Zoe), סופר-מיני חשמלית חדשה - ולמעשה המכונית החשובה ביותר בתוכנית הרכב החשמלי שלה. קטגוריית הסופר-מיני היא הגדולה והתחרותית באירופה, ועם כל הכבוד לפלואנס ששיווקה יחל בקרוב אצלנו, האירופאים צפויים להתלהב הרבה יותר מהזואי הקטנה. המכונית, שעוצבה בשפת העיצוב החדשה של רנו, מצידה מידות חיצוניות גדולות לקטגוריה: אורך של 408 ס\"מ, רוחב של 173 ס\"מ גובה של 157 ס\"מ ובסיס גלגלים של 259 ס\"מ. היא תוצע רק במרכב האצ'בק (חמש דלתות). מחברת קרסו, יבואנית רנו, נמסר ל-ynet כי אנשיה נמצאים במשא ומתן מול היצרנית במטרה לשווקה בישראל.\nרנו זואי תציע חמישה מקומות ישיבה, ותא מטען נדיב יחסית בנפח של 338 ליטר. בתא הנוסעים בולט מסך המולטימדיה הגדול (\"7), באמצעותו ניתן יהיה לשלוט בפעולות העיקריות הקשורות לניווט והתאמת הרכב. הזואי תצויד גם בתפעול קולי, ובמערכת ניווט שהותאמה לשימוש על-ידי מכוניות חשמליות (כלומר - הניווט לוקח בחשבון את טווח הנסיעה שנותר).\nברנו מבטיחים שהמכונית, שמצוידת במנוע עם 88 כ\"ס ו-22.4 קג\"מ ובמצברי ליתיום-יון עם קיבולת של 22 קילו-וואט שעה, תוכל לנסוע עד 210 ק\"מ בין טעינות. בנסיעה עירונית במזג אוויר קר הטווח יצנח ל-100 ק\"מ, ובמזג אוויר חם ל-150 ק\"מ. כל זאת כמובן בתנאי מעבדה. טעינת המצברים תארוך חצי שעה בלבד בשקע טעינה מהירה (63 אמפר), שעה בשקע 32 אמפר ותשע שעות בשקע 16 אמפר. לפחות בתחילה, לא צפויה אפשרות להחלפת מצברים מהירה שתתאים לתשתית בטר פלייס, אך ייתכן כי זו תוצע בהמשך.\nעוד נמסר כי הנהג יוכל לתכנת את זמני הטעינה כדי לנצל שעות בהן התעריף זול (לילה למשל), ולתכנת גם את המיזוג כך שיפעל לפני הגעתו לרכב באמצעות רשת החשמל ולא מצברי המכונית. הזואי תוצע עם מערכת אזהרה קולית להולכי רגל, שתציע שלושה צלילים לבחירת הנהג, וניתן יהיה גם לכבותה לחלוטין בלחיצת כפתור.\nרנו זואי תשווק באירופה החל בסתיו הקרוב. מחירה בצרפת יחל ב-15,700 יורו (אחרי הטבת מס בגובה 5,000 יורו), או כ-78,000 שקל. בהתחשב במיסוי"}
{"article_id": "0,7340,L-4200198,00.html", "header_title": "עובדי הרכבת: \"בסוף ניאלץ לפגוע גם בנוסעים\"", "full_text": "ועד עובדי הרכבת וההסתדרות הכריזו כי החל ממחר (יום ו') יופסקו כל עבודות הפיתוח בהן עוסקת רכבת ישראל, כולל עבודות תשתית ותחזוקה. בהודעה משותפת אומרים אנשי הוועד כי הפסקת הפעילות באה בתגובה לאישור שקיבלה אמש\nבדירקטוריון\n\t הרכבת.\nעוד נאמר כי יופסקו מיידית עבודות לפיתוח קווים, ולכן קווים שונים שאמורים היו להיסגר בשבוע הבא לצורך עבודות פיתוח שונות, כמו למשל הקו בין חיפה לקרית מוצקין, לא יסגרו. בהודעה המשותפת מוזכר גם כי יו\"ר ההסתדרות, עופר עיני, הנחה את עובדי הרכבת שלא לשתף פעולה עם הרפורמה עליה הכריז השר כץ במסיבת העיתונאים שערך השבוע. \"דירקטוריון הרכבת ממשיך לנקוט בצעדים חד-צדדיים תוך הסלמת יחסי העבודה. המשמעות היא שלא תהיה רפורמה\", אמר.\nיו\"ר איגוד עובדי התחבורה בהסתדרות, אבי אדרי, אמר היום למהדורת החדשות של ynet ברדיו: \"אנחנו לא רוצים לפגוע בנוסעים, חד-משמעית. אנחנו עושים עיצומים מידתיים ומדורגים, ואנו בסך הכול מעוניינים לשדר לשר התחבורה ולהנהלה: 'בואו תשבו ותדברו'. ככל שהם לא יבואו לקראתנו, נאלץ להסלים את המאבק. במידה ונראה שעדיין לא מבינים את הסימנים, נצטרך לפגוע בסופו של דבר גם בנוסעים\".\nבתגובה לדברים אומרים היום בהנהלת הרכבת ל-ynet כי עבודות שונות אכן לא יתבצעו, שכן לא ניתן יהיה להמשיך בהן ללא עובדי התחזוקה והתשתית המועסקים ברכבת. רק עבודות המבוצעות על-ידי חברות קבלניות חיצוניות יתבצעו כסדרן. בתגובה רשמית להכרזה על הקפאת העבודות, נאמר כי \"אנו מצרים על כך שוועד העובדים בוחר להמשיך ולפגוע בציבור הישראלי באמצעות עצירת עבודות פיתוח, אשר נועדו לשפר את שירותי הרכבת.\n\"עצירת עבודות הפיתוח תביא לכך שהקו המהיר לבאר-שבע שצפוי להיפתח ב-19 למאי, ידחה ליוני. אנו קוראים לוועד העובדים לזנוח את הדרך המיליטנטית, ולהפסיק לסרב לכול סיכום בין הצדדים על-מנת לסיים את המאבק שלצערנו מתרחש על גבו של הציבור.\""}
{"article_id": "0,7340,L-4201276,00.html", "header_title": "המיניוואן החדש של רנו - 49 אלף שקל בלבד", "full_text": "מעוניינים במיניוואן קומפקטי, פשוט, עם שבעה מושבים ותג-מחיר של פחות מ-50 אלף שקל? הכירו בבקשה את הלודג'י (Lodgy) החדש של רנו, אותו תייצר חברת הבת דצ'יה. החברה הרומנית תציע את הרכב באירופה תוך מספר שבועות, עם תג-מחיר שיחל ב-9,900 יורו - כ-49 אלף שקל.\nהמיניוואן יעשה שימוש בפלטפורמת רנו סניק המוכר, אך יהיה כמובן פשוט יותר מבחינת עיצוב וטכנולוגיה, קטן במעט ובעיקר זול משמעותית - כמחצית ממחירו ההתחלתי של הסניק בצרפת, הנמכר בישראל במחיר של כ-148 אלף שקל ומעלה. בחברת קרסו, יבואנית רנו לישראל, לא ידעו לומר עדיין אם הרכב ישווק כאן. אם אכן כך יקרה, הוא ימותג כרנו, כפי שעושה הקונצרן הצרפתי בשווקים רבים נוספים.\nהלודג'י מציג אורך של 450 ס\"מ, שישה ס\"מ פחות מגרנד-סניק, ורוחב של 175 ס\"מ (לעומת 184.5). בדצ'יה מבטיחים מרווח מספק לשבעה מבוגרים, יחד"}
{"article_id": "0,7340,L-4149731,00.html", "header_title": "כמה מרוויחות חברות ביטוח? כנראה לא מספיק", "full_text": "בשנת 2010 הרוויחו החברות המבטחות כלי רכב בישראל כ-697 מיליון שקל ממכירת ביטוח חובה לנהגים. כך עולה מנתונים שהעביר משרד האוצר לבקשת ynet. והנה נתון נוסף: הרווח של חברות הביטוח בשש השנים האחרונות מענף זה לבדו, הסתכם ביותר מ-4.1\nלקראת דיון בנושא שיערך מחר (ב') בוועדת הכלכלה, ניסה ynet לבדוק מדוע בעצם נדרשים נהגי המכוניות - ולא חברות הביטוח המאוד-רווחיות - לשלם על תביעות ביטוח של הרוכבים.\nהדיון שתערוך מחר ועדת הכלכלה, נועד לעקוב אחר יישום\n,\n\t ומטרתו המוצהרת - הפחתת דמי ביטוח החובה שמשלמים רוכבי הקטנועים והאופנועים, אשר התייקרו משמעותית בעקבות רפורמה שיזם האוצר ב-2009. לאחרונה אף פרסמה קירשנבאום נתונים, ולפיהם יישום החוק הביא לירידה מעשית בדמי הביטוח.\nאלא שבדיקה שערך ynet מגלה נתונים רלוונטיים שלא נחשפו עד כה. מדו\"ח שפרסם לאחרונה המפקח על הביטוח במשרד האוצר,\nנתונים אודות רווחיהן של חברות הביטוח בתחום ביטוח החובה לרכב. זאת, למרות שבכל אחד מהדו\"חות השנתיים שפרסם המפקח בעשור האחרון, נכללו פרטים מדויקים ומלאים אודות הרווחים. באוצר מסבירים כי הנתונים לא נכללו בדו\"ח, מאחר שהם \"מופיעים בדו\"חות הכספיים של חברות הביטוח, אשר מפורסמים לציבור\".\nלמעשה, הדו\"ח הציג התייחסות מעמיקה אחת בלבד לענף ביטוח החובה, הנוגעת לטענה אותה משמיעים באוצר בשנים האחרונות, ולפיה כלל הנהגים בישראל נדרשים לסבסד את תביעות הביטוח של הרוכבים. באוצר מסבירים כי \"סבסוד עלות תאונות האופנועים על-ידי יתר נהגי ישראל, משמעו שכל מבוטח בביטוח חובה שילם מעין 'מס אופנועים'\".\nמול אותו \"מס אופנועים\" וסבסודו על-ידי כלל הנהגים, כדאי להציב כמה נתונים. בתחילת העשור הקודם החליפו חברות הביטוח את הממשלה במכירת ביטוח חובה לנהגים. מהלך שאפשר להן ליהנות מרווחי עתק קבועים ובטוחים. על-פי נתונים שהעביר האוצר ל-ynet, יותר מ-50% מכל רווחיהן בתחום הביטוח הכללי ב-2010, הגיעו ממכירת ביטוח חובה - ביטוח שכמובן כל בעל רכב נדרש לרכוש על-פי חוק.\nהרווחים עצמם מרשימים עוד יותר: 697 מיליון שקל ב-2010, כ-760 מיליון שקל ב-2009, וסכום מצטבר של יותר מ-4.1 מיליארד מאז 2004. חשוב מכך, גם אחרי שמקזזים את הפסדי \"הפול\", בגינם נדרשים הנהגים לשלם יותר, מציגות חברות הביטוח רווח של יותר מחצי מיליארד שקל בשנה.\nאפשר אולי למצוא את ההסבר לחדירה הבוטה לכיסי הנהגים, בנתון הבא שהועבר ל-ynet. שיעור הרווח מסך דמי הביטוח שגובות החברות - במלים פשוטות, כמה כסף נשאר להן ממכירת הביטוח לכל הנהגים - הגיע ב-2010 לשפל. \"רק\" 15.1% מדמי הביטוח, לעומת 24.5% ב-2009 - שיעור הרווח הנמוך ביותר מאז 2005. האם חברות הביטוח החליטו למנוע את הירידה ברווחיות, באמצעות תשלום נוסף מציבור הנהגים?\nאיך בדיוק עובד \"מס האופנועים\"? את ביטוח החובה לרוכבים מוכר תאגיד (\"הפול\"), הנמצא בבעלותן של חברות הביטוח שפעילות בענף ביטוח החובה. מאחר שעלות כיסוי תביעות הרוכבים גבוהה מההכנסות של התאגיד, הוא נמצא בגירעון קבוע - כ-200 מיליון שקל בממוצע בחמש השנים האחרונות. באוצר מסבירים כי את הגירעון הזה בדיוק נדרשים לממן כלל הנהגים, באמצעות ביטוח החובה שהם נדרשים לרכוש.\nעל-פי המפקח על הביטוח, הגירעון של \"הפול\" הסתכם בשנה שעברה ב-187 מיליון שקל, לעומת 231 מיליון שקל ב-2009. הירידה בהיקף הגירעון הזה - וכתוצאה מכך, גם בסך התשלומים שמעבירים הנהגים באמצעות ביטוח החובה - עשויה להצביע על כך שהרפורמה שיזם הממונה על הביטוח ב-2009, החלה לשאת פירות.\nאותה רפורמה יצרה \"ביטוח דיפרנציאלי\" לרוכבים - תשלום לפי מאפיינים כמו ותק, מעורבות בתאונות וגיל - אך גם ייקרה את הביטוח עבור רוכבים רבים. בכך הצליחה להשיג את אחת ממטרותיה העיקריות: צמצום הגירעון של \"הפול\", והקטנת הסכום שמשלמים הנהגים לכיסוי תביעות הביטוח של הרוכבים.\nראוי להזכיר כי מבקר המדינה התייחס בעבר לנושא, ולמעשה תמך בעמדת האוצר. בדו\"ח שפרסם בשנה שעברה, הסביר כי הפסדי \"הפול\" גדלו בשנים האחרונות, והם \"מכוסים באמצעות 'מרכיב העמסה' המוטל על כל המבוטחים (כלל הנהגים, ש.ה)\". המבקר גם תמך בעקיפין בקידום הצעת החוק של ח\"כ קירשנבאום, כאשר כתב כי משרד האוצר אינו מוסמך \"להטיל על (כלל הנהגים) 'מרכיב העמסה' למימון הסובסידיה לכיסוי הפסדי 'הפול'\".\nאת היעדר הסמכות הזה, פתר החוק של קירשנבאום. כעת מותרת על-פי חוק \"העמסת\" תביעות הרוכבים על כלל הנהגים."}
{"article_id": "0,7340,L-4151197,00.html", "header_title": "בסך הכל רציתי להגיע עם הרכבת מת\"א למודיעין", "full_text": "נוסעים רבים שהמתינו אמש בתחנת סבידור-מרכז לרכבת מנהרייה למודיעין, לא תיארו לעצמם פני איזו הרפתקה הם עומדים. תחילה עודכנו הנוסעים העומדים כנדרש על רציף 3, כי הרכבת מתעכבת במחצית השעה עקב בעיות איתות באזור בית יהושע. לא משהו נדיר כל-כך, רק מכעיס בכל פעם מחדש. לאחר המתנה מורטת עצבים הודיע הכרוז כי הרכבת למודיעין תצא דווקא מרציף 4. למה? ככה. הנוסעים עברו כמובן כאיש אחד לרציף אחר, וכעבור מספר דקות אכן הגיעה הרכבת, ועצרה במקום המיוחד. הנוסעים עלו בחדווה, משוכנעים כי הסבל הסתיים. בסך הכול איחור של חצי שעה ומעבר פתאומי של רציף. לא נורא.\nסתם יום של חול ברכבת, ושל צפיפות ועצבים\nהם לא תיארו לעצמם שמדובר היה רק בתחילתו של מסע ארוך ומייגע. שכן מי שקיווה כי תלאותיו עם הרכבת לאותו יום הסתיימו, גילה כי הרכבת אינה נוסעת לשום מקום. עוד כמה דקות חלפו, ולפתע בקע קולו של הכרוז המדווח כי הרכבת למודיעין תצא דווקא מ... ניחשתם כנראה נכון - רציף מספר 3. אותו אחד עליו עמדו במקור, לפני שהוזנקו לעבור לרציף 4. הנוסעים קמו במהירות כדי לצאת מהרכבת ולעבור שוב רציף, אלא שלפתע החלה הרכבת לנוע. מה קרה? מאוחר יותר יתברר כי הכרוז האוטומטי אשם.\nתחנות תל אביב חלפו, וכך גם תחנת בן-גוריון, ותחנת מודיעין התקרבה במהירות. אלא שמרבית הנוסעים שתכננו לרדת בתחנת מודיעין מרכז - האחרונה בקו - זכו להפתעה נוספת. פקח הרכבת הודיע לפתע כי הרכבת לא תגיע לתחנה האחרונה, אלא תסיים נסיעתה בתחנת פאתי מודיעין. למה? ככה. נוסעים המעוניינים להגיע לתחנת מודיעין-מרכז, כך אמר הפקח, יתכבדו וירדו מהרכבת, יעברו לרציף השני ב\"פאתי מודיעין\", וימתינו לרכבת הבאה שתגיע תוך דקות אחדות.\nרבע שעה חלפה, והרכבת המיוחלת הגיעה. הנוסעים עלו עליה במהירות והחלו חשב כמה כרטיסי פיצוי מגיעים להם על איחור של שעה בנסיעה הביתה. חישבו לשווא. כאשר הגיעו לתחנה גילו כי כמה עשרות של נוסעי רכבות אחרות ממתינים בפתח חדרו של המנהל, ודורשים כרטיסי נסיעה חינם כפיצוי. והם הופתעו עוד יותר כאשר מנהל התחנה ביקש ממחזיקי חופשי-חודשי להמתין בתור הארוך, וממחזיקי כרטיס רגיל להגיע ביום אחר. חצי שעה מאוחר יותר יצא אחרון הנוסעים מהתחנה, באיחור של יותר משעה וחצי לנסיעה קצרה הביתה.\nברכבת ישראל הגיבו לטענותיו של מזוז, והסבירו כי תקלת איתות בשעות הערב גרמה לעיכובים משמעותיים בחלק מרכבות הנוסעים. ברכבת מתנצלים, ומזכירים כי הנוסעים על הרכבת למודיעין זכאים לשני כרטיסי פיצוי במהלך שבועיים מאמש. מה לא הסבירו שם הוא מדוע צריכים היו הנוסעים לעבור רציפים, מדוע עבד הכרוז האוטומטי והמטעה, וכמובן מדוע עצרה הרכבת בתחנת \"פאתי מודיעין\" ולא בתחנת \"מרכז\" כנדרש. אנחנו מהמרים לכך לא היה קשר לבעיות האיתות."}
{"article_id": "0,7340,L-4201394,00.html", "header_title": "הפרדת נשים באוטובוס - נמנעים מאיסור התופעה", "full_text": "צוות בין-משרדי למניעת הדרת נשים, שהגיש היום (א') את המלצותיו לממשלה, נמנע מלאסור הפרדה בין נשים וגברים בתחבורה הציבורית. המלצות הצוות חוזרות למעשה על הנחיות שפרסם בג\"ץ לפני שנה, ולפיהן מותרת הפרדה מרצון בקווים המשרתים בעיקר את הציבור החרדי.\nהצוות הבין-משרדי גם ממליץ על פתיחת \"קו חם\", שיאפשר הגשת תלונות על הדרת נשים בתחבורה הציבורית. גם במקרה זה, ההמלצה מיושמת מזה חודשים ארוכים על-ידי משרד התחבורה, ולמעשה אין בה חדש - למעט הנחייה לחברות התחבורה הציבורית לפרסם את מספר הקו באוטובוסים.\nבין משרד התחבורה וארגוני נשים קיים ויכוח בעניין היקף התופעה של הדרת נשים בתחבורה הציבורית. על-פי המנכ\"ל בפועל של המשרד, אלכס לנגר, מאז פסק בנושא בג\"ץ בינואר 2011, השתפר המצב משמעותית. \"כל ההפרדות הן וולונטריות\", הסביר בוועדת הכלכלה. \"אני חושב שבגדול, כשאני מסתכל מה עבר עלינו בשנה האחרונה, אני חושב שהדבר הזה (יישום ההפרדה מרצון, ש.ה) בפועל קורה\"."}
{"article_id": "0,7340,L-3799079,00.html", "header_title": "תבוטל הרכבת הקלה בגוש-דן?", "full_text": "איום אמיתי או ספין? המדינה מאיימת לבטל את ההסכם שנחתם עם זכיינית הרכבת הקלה בתל-אביב.\nבאוצר מזכירים כי הזכיינית, שנבחרה בדצמבר 2006, התחייבה במסגרת חוזה הזיכיון להגיע ל\"סגירה פיננסית\" - הבטחת מקורות המימון לביצוע הפרויקט - עד מאי 2008. אלא שעד כה, שנה וחצי לאחר המועד המוסכם, לא הצליחה החברה לעמוד בכך. באוצר גם אומרים כי לאחרונה הוקפאו המגעים בין הצדדים, בין היתר בגלל הקשיים אליהם נקלעה אחת מבעלות השליטה בזכיינית, חברת \"אפריקה ישראל\" של לב לבייב.\nעוד אומרים באוצר כי \"סבב השיחות האחרון הסתיים כאשר הזכיינית הציגה דרישות לשינויים מהותיים בהסכם הזיכיון\" - שינויים אשר לטענת בכירים באוצר יידרשו תוספת משמעותית מתקציב המדינה. במסגרת השימוע, מתכוונים באוצר לדרוש מהזכיינית להציג את תוכניתה להשגת סגירה פיננסית \"בלוח זמנים קצר\".\nבעיה נוספת וחמורה לא פחות, תהיה השפעת ביטול ההסכם על לוח הזמנים של הפרויקט. כבר כעת, נמצא \"הקו האדום\" - הקו הראשון של הרכבת הקלה - בפיגור ניכר אחר לוחות הזמנים. ביטול ההסכם עם הזכיינית - בין אם במטרה להלאים את הפרויקט, ובין אם במטרה להוציאו למכרז חדש - יגרור דחייה נוספת וארוכה במיוחד. מאחר שמרבית תוכניות הפיתוח של התחבורה הציבורית בגוש-דן מבוססות כיום על הקו האדום, צפוי ביטול ההסכם לפגוע בכלל מערך התחבורה הציבורית במרכז העסקי של המדינה."}
{"article_id": "0,7340,L-3800173,00.html", "header_title": "ח\"כים: להלאים את הרכבת הקלה בתל-אביב", "full_text": "חברי הוועדה לענייני ביקורת המדינה, קראו היום (ד') לבטל את החוזה עם חברת MTS, זכיינית הרכבת הקלה בגוש דן. לדבריהם, עיכובים חוזרים ונשנים בפרויקט מחייבים את הלאמתו, תוך הבטחת המימון לביצועו מתקציב המדינה. חברי הוועדה גם קראו לממשלה שלא להתגמש במשא ומתן המתנהל עם הזכיינית - אשר אחת מבעלות השליטה בה היא חברת אפריקה-ישראל של לב לבייב.\n\"לראש הממשלה, שר התחבורה ושר האוצר יש יעד - שהרכבת הקלה בגוש-דן תצא לדרך. כולם מעוניינים בכך. והפרויקט הזה אכן יצא לפועל\". כך הבטיח מנכ\"ל משרד התחבורה, יעקב גנות, לחברי הוועדה בתחילת הדיון. לדבריו, בשבועות הקרובים ייערך לזכיינית שימוע, ולאחריו יחליטו משרדי הממשלה כיצד להתקדם. לדעת מרבית גורמי המקצוע המעורבים בפרויקט, האפשרות העדיפה היא דווקא מימוש החוזה עם MTS, שיאפשר את תחילת העבודות במועד המוקדם ביותר האפשרי.\nאלא שמי שמחכה לנסיעה הראשונה של הרכבת הקלה, ייאלץ להתאזר בסבלנות. אף אחד מהנוכחים בדיון לא מוכן להתחייב על תאריך יעד כלשהו. אם יתממש התרחיש האופטימי, לפיו יצליחו המדינה והזכיינית להגיע להסכם בעניין הבטחת מקורות המימון לפרויקט, יתכן כי הרכבת הקלה תחל לפעול ב-2016. אולם, אם תיאלץ המדינה לבטל את החוזה עם הזכיינית, תידחה פתיחת הקו הראשון של הרכבת לשלהי העשור הבא. בכל מקרה, מדובר על איחור של בין ארבע לשש שנים.\nחברי הכנסת חנין ואופיר פינס גם קראו במהלך הדיון להקים ועדת חקירה ממלכתית, שתבדוק את כל הגורמים המעורבים בפרויקטי הרכבת הקלה בירושלים וגוש-דן. \"הנושא הזה ראוי לוועדת חקירה ממלכתית\", אומר חנין. \"לא רק בגלל שלנושא עצמו יש חשיבות עצומה, אלא בגלל ההשלכות מרחיקות הלכת שיש לו על כל התנהלות המדינה בהקמת פרויקטי תשתית גדולים\".\nפינס, שתקף את משרדי הממשלה בחריפות, מסכים עם דרישת חנין: \"המצב התחבורתי בתל אביב זועק לשמיים, הוא אסוני. זה נס שעוד אפשר לנוע בכלל בתל-אביב. זו תעודת עניות לכל ממשלות ישראל\"."}
{"article_id": "0,7340,L-4199258,00.html", "header_title": "פורד קוגה יגיע לישראל בתחילת 2013", "full_text": "פורד מציגה את הקוגה (Kuga) החדש, ועושה זאת כמובן בתערוכת הרכב של ז'נבה. מדובר בדור שני לרכב הפנאי הקומפקטי, המבוסס על פלטפורמת הפוקוס הנוכחית, ותאומו האירופי של האסקייפ, שהוצג באמריקה אשתקד.\nהקוגה חולק עמו עיצוב ומידות (אורך של 452 ס\"מ, רוחב של 184 ס\"מ, גובה של 168 ס\"מ ובסיס גלגלים של 269 ס\"מ), ומציע אבזור דומה. בין היתר דלת אחורית חשמלית שנפתחת בעזרת חיישן מתחת לפגוש האחורי, המזהה כף רגל שנשלחת פנים, כאשר הידיים עמוסות בקניות.\nהקוגה יוצע באירופה עם מנועי טורבו-דיזל בנפח 2.0 ליטר (140 ו-163 כ\"ס), שישודכו לתיבה רובוטית כפולת-מצמד המוכרת לנו מהפוקוס. עובדה זו עשויה להוביל לשיווקם גם בישראל. עם זאת, דלק מוטורס ככל הנראה תעדיף להתמקד במנועי הטורבו-בנזין, מהם פורד מציעה יחידת 1.6 ליטר (180 כ\"ס) באירופה, ו-2.0 ליטר עם 240 כ\"ס באמריקה. לא ברור אם המנוע החזק יותר יהיה זמין לשוק הישראלי, שכן נכון לעתה הוא לא מיועד לחרטום המכונית האירופית. נזכיר רק כי הוא כן משווק ביראל במונדיאו החזקה ביותר.\nבכל מקרה, הדגם הזה עדיין רחוק ממועד תחילת שיווק בישראל: פורד מדווחת כי תחילת השיווק מתוכננת לסוף שנת 2012 באירופה. אצלנו, מסבירים בדלק מוטורס, השיווק יתעכב לעומת היעד הראשוני (אוקטובר 2012) בגלל דחייה בייצור גרסאות אוטומטיות, וצפוי לרבעון הראשון של שנת 2013.\nאם אכן זה יקרה, היצע רכבי הפנאי של פורד בישראל יעלה לשלושה, לאחר שאשתקד החל שיווקם של האדג' המחודש והאקספלורר החדש לחלוטין."}
{"article_id": "0,7340,L-4200396,00.html", "header_title": "פורשה 911 במבחן: תנו לנו עוד מהירוק הזה", "full_text": "קניית מכונית ספורט שעולה 1.1 מיליון שקל, נחשבת למעשה מאוד לא תקין-פוליטית בימים של כלכלה עולמית מתרסקת, ומחאה ציבורית שדורשת צדק חברתי. זה כמו ללבוש פרוות שועל בהפגנה של \"תנו לחיות לחיות\". אבל למעשה, זו תרומה משמעותית לחברה. מתוך 1.1 מיליון שקל שתשלמו עבור פורשה 911 חדשה, יותר מחצי מיליון שקל יגיעו לקופת המדינה, וישמשו לכל מיני מטרות טובות - כמו מימון אברכים מובטלים. ועשרות מצלמות המהירות החדשות שהפעילה המשטרה לאחרונה, ידאגו לכך שתרומתכם לחברה תימשך, ותימשך, ותימשך.\nבואו נודה באמת - זה לא העיצוב שהפך את ה-911 לאחת ממכוניות הספורט הנחשקות בעולם. היא אמנם מעולם לא הייתה מכוערת, אבל בכמעט 50 שנותיה, ה-911 לא ממש השתנתה. ובכל זאת, הדור החדש שלה - השישי במספר - מייצג קפיצה קטנה קדימה. לא בגלל עיצוב חדש לגמרי (חלילה), אלא בעיקר בגלל פרופורציות שונות, שהושגו בזכות הארכת בסיס הגלגלים (ב-10 ס\"מ), צמיחה צנועה באורך הכולל (5.6 ס\"מ) וקיטון קל בגובה.\nמנגד, השינויים בתא הנוסעים משמעותיים. העיצוב הקלאסי של ה-911 עבר התאמה לקו המודרני של פורשה, שמוכר ממכוניות כמו הפאנאמרה והקאיין. הבשורות הטובות הן שההתאמה הפכה את מכונית הספורט המיתולוגית ליוקרתית מבעבר - גם במראה, וגם בתחושה. אבל כידוע, אין טוב בלי רע. והבשורות הרעות הן שה-911 החדשה איבדה את הייחודיות של דורות קודמים, ונראית עכשיו דומה מאוד, ואולי דומה מדי, לשאר המכוניות של פורשה.\nכדי להרשים את העיתונאים שהגיעו להשקת ה-911 בוולנסיה שבספרד, הציעה פורשה רק גרסה אחת של המכונית: קאררה S, עם כל תוספת אפשרית (כמעט). והתוצאה מאוד הרשימה את העיתונאים. וזה לא היה לגמרי צפוי. אחרי הכל, הנתונים \"היבשים\" לא טובים דרמטית מאלו של הדור הקודם. למשל, ההספק עלה ב-15 כ\"ס בלבד (400 לעומת 385), וההאצה ל-100 קמ\"ש התקצרה בשתי עשיריות שנייה. האם זו סיבה טובה מספיק לקנות מכונית ספורט חדשה?\nאת התשובה לשאלה הזו אי אפשר לקבל בהאצה מהמקום, וגם לא בניסיון לבדוק אם אפשר להגיע למהירות המרבית המוצהרת (302 קמ\"ש) בכביש המהיר שיוצא מוולנסיה לכיוון מלאגה. את התשובה מקבלים בכבישים צדדיים, עם מילימטר וחצי של שוליים ובקושי נתיב נסיעה אחד. שם, לעיני פלאחים מקומיים משועממים, ה-911 מתגלה כיותר מהירה ומדויקת מאי-פעם. עם מפשק גלגלים מוגדל מלפנים, נטייתה הראשונית (והמפורסמת) לתת-היגוי נעלמה, ובסיס הגלגלים המוארך מבטיח יציבות כיוונית מוחלטת.\nמה שמשאיר עניין קטן של 1.1 מיליון שקל, שתידרשו לשלם עבור גרסת הקאררה S, עם תיבת הילוכים כפולת-מצמדים. אם זה נראה לכם כמו מחיר מופרז, כדאי שתזכרו שלא מעט אנשים יודו לכם - למשל אברכים מובטלים, שוטרי תנועה, השר להגנת הסביבה ואברי גלעד. אין מה לעשות. בזמנים כאלה, כל אחד צריך לתרום את חלקו במאבק למען צדק חברתי."}
{"article_id": "0,7340,L-4199206,00.html", "header_title": "בנטלי יורדת לשטח, ועושה זאת עם 600 כ\"ס", "full_text": "בנטלי שמה קץ לשמועות, ומציגה בתערוכת ז'נבה רכב שטח ראשון בתולדותיה. בינתיים מוגדר הרכב המפואר כ\"תצוגה\" בלבד, עם כינוי קוד בלבד (EXP 9 F). אלא שבעתיד הוא יגיע ללא ספק לאולמות התצוגה - עם שם ראוי יותר אך ללא שינויים מיוחדים.\nהדגם החדש, המיועד לקסום בעיקר לעשירי מדינות המפרץ, סין ואמריקה, יציע הנעה כפולה ומקום לחמישה נוסעים. למרות שניכר כי הוא שייך למשפחת בנטלי, יש להניח כי התוצאה הסופית לא תקלע לטעמם של רבים. וכן, אלה מילים ממש מנומסות כדי לומר שהוא די מכוער.\nהיצרנית הבריטית, הנמצאת בבעלות קונצרן פולקסווגן - ומשם קווי מתאר אחוריים המזכירים את פורשה קאיין - אינה מפרסמת נתוני מידות של הדגם החדש. אך ברור כי הוא צפוי לעשות שימוש בפלטפורמת הפולקסווגן טוארג, שמשמשת גם את אודי Q7 ופורשה קאיין.\nהדגם הסדרתי יוצע כנראה עם מנועי בנטלי מוכרים - בראשם יחידת W12 (מבנה המחבר שני מנועי V6 \"רגילים\") בעלת שני מגדשי טורבו, בנפח 6.0 ליטר והספק מרבי של 600 כ\"ס. כן יוצעו מנוע V8 (אף הוא טווין-טורבו) המייצר 507 כ\"ס, וגרסת כלאיים שפרטים אודותיה לא פורסמו. לדגם התצוגה צמד טורבינות קטנות בחרטום (בתוך תאורת הלד העגולה), ששואבות אוויר להזנת מגדשי הטורבו. הוא מצויד בחישוקים אדירי-מידות (\"23) שעשויים להימכר גם בדגם הסדרתי.\nומתי באולמות המכירה? כאמור למרות שמדובר בדגם תצוגה, בנטלי צפויה להציע גרסה סדרתית בתוך פחות משנתיים. דגם זה ירחיב את היצע הדגמים של המותג היוקרתי מעבר למכוניות הקופה והקבריולה (קונטיננטל GT ו-GTC), ודגמי הסדאן (פליינג ספר ה\"קטנה\" והמולזאן).\nמבחינת מחיר, הוא ימוצב ככל הנראה בין דגמי הסדאן, ובכל מקרה יהיה רכב השטח היקר ביותר שמיוצר על-ידי קונצרן פולקסווגן, ומהיקרים בעולם בכלל."}
{"article_id": "0,7340,L-4140026,00.html", "header_title": "זעם בהסתדרות: הנהלת הרכבת גורמת הקצנה", "full_text": ". מנכ\"ל רכבת ישראל, בועז צפריר, הציג אתמול בפני הדירקטוריון כנית לשינוי מבני בחברה. לפי השינוי המוצע, תופרד פעילות הפיתוח העתידית של רכב ישראל, מהפעילות השוטפת. בנוסף מציע צפריר להקים חברות-בנות שיעסקו במטענים, פיתוח עסקי ו\"חישמול\" הרכבת. תכנית זו מצטרפת למספר מהלכים שנעשו לאחרונה, ובהם שינויים מפתיעים ויוצאי דופן בהנהלה הבכירה. כמו למשל ההודעה על סיום תפקידם של סמנכ\"ל חטיבת נוסעים וסמנכ\"ל צי נייד, שני בכירים הנחשבים לאנשים החזקים ברכבת, והנהנים מתמיכה ניכרת בקרב העובדים הכפופים להם.\nאלא שתוכנית זו הובילה לתגובה חריפה של ההסתדרות, המזהירה מפני הקצנת המצב הנפיץ הקיים בין הצדדים. במכתב ששלח אבי אדרי, יו\"ר עובדי התחבורה\nאדרי ביקש ממנכ\"ל הרכבת להימנע מיצירת עובדות מוגמרות ולפעול למען קיום דיון בנושא בין ההנהלה לעובדים, בטרם קבלת החלטות. כן ציין כי לחברי דירקטוריון הרכבת יש חובה לפעול לטובת החברה ולפיכך גם למניעת מאבקים ארגוניים נוספים בחברה, אשר יובילו לנזקים כלכליים ותדמיתיים.\nמנכ\"ל הרכבת אמר בתגובה כי התוכנית לא תפגע בעובדים וזכויותיהם. \"המהלכים נועדו לחזק את החברה וליצור לה בסיס ארגוני ומערכתי להפוך למוביל הלאומי‭,\"‬ אמר. \"שילוב מודלים עסקיים בניהול החברה, יחד עם הוספת קווים, רכבות, תחנות ומסילות, יאפשרו זינוק במספר הנוסעים‭.\" ‬"}
{"article_id": "0,7340,L-4196743,00.html", "header_title": "הפרארי הכי מהירה - 740 כ\"ס ו-340 קמ\"ש", "full_text": "נא להכיר: פרארי F12 ברלינטה (F12 berlinetta), מכונית הכביש החזקה והמהירה ביותר בתולדות היצרנית. ה-F12 ברלינטה מחליפה למעשה את ה-599GTB פיוראנו, ותציע מנוע V12 אטמוספרי בנפח 6.3 ליטר, שמספק 740 כ\"ס ו-70 קג\"מ. הביצועים כמובן מרשימים סופר-מרשימים, וכוללים בין היתר האצה מעמידה ל-200 קמ\"ש בזמן שנדרש למכוניות זריזות להגיע ל-100. המהירות המרבית אינה מוצהרת, אך בפרארי רומזים - בעזרת \"יותר מ-340 קמ\"ש - כי היא מאד יוצאת דופן .\nעיצוב המכונית החדשה, שמעורר כבר חילוקי דעות בקרב חובבי פרארי, הושפע ללא ספק ממנהרת הרוח. במילים אחרות, ליעילות האווירודינמית היה משקל לא קטן בהליך העיצוב. זה הוביל מחד למקדם גרר נמוך מ-0.3 Cd, אך לכוח הצמדה שזינק ב-76%. המשמעות היא גם אפשרות לחסכון בדלק, אך גם ביצועים טובים יותר ויציבות משופרת במהירויות גבוהות, ללא צורך בכנף אחורית גדולה.\nה-F12ברלינטה קלה ב-70 ק\"ג מקודמתה (1,525 ק\"ג), תודות לשימוש ב-12 סוגי סגסוגות קלות. זה מסביר לא רק את הביצועים המרשימים, אלא גם את השיפור בתצרוכת הדלק - פרארי מצהירה על נתון ממוצע של 6.7 ק\"מ לליטר, שאמנם לא יזכה אותה בשום תואר \"ידידת הסביבה\", אך בכל זאת מהווה שיפור של 30% לעומת הדגם הקודם.\nהאיטלקים מבטיחים גם כי היכולת הדינמית שופרה, בין היתר תודות למיקום נמוך יותר של המנוע (שממוקם מאחורי הגלגלים הקדמיים), הקונסולה הקדמית והמושבים. זה הוביל להורדת מרכז הכובד, והתוצאה הסופית היא שה-F12 ברלינטה הקיפה את מסלול הניסוי של פרארי בזמן הקצר ביותר מבין כל המכוניות שנבחנו בו בהיסטוריית היצרנית.\nהחזקה במכוניות פרארי מציגה מידות קומפקטיות בהשוואה ל-599 המוחלפת, עם אורך של 462 ס\"מ (5-), רוחב של 194 ס\"מ (2-) וממד גובה של 127 ס\"מ בלבד (6-). גם בסיס הגלגלים הוקטן (פרארי לא מפרסמת נתון רשמי), והמרכב יהיה כעת קשיח יותר ב-20%, מה שיסייע אף הוא ליכולת הדינמית. ה-F12 ברלינטה תושק בתערוכת ז'נבה במרס, ולקוחות ראשונים יקבלו אותה לקראת סוף השנה - אם כי עדיין לא נמסר רשמית מה יהיה מחירה."}
{"article_id": "0,7340,L-4198780,00.html", "header_title": "בנטלי עם גג נפתח ו-V8 חדש: מותר לכם לחלום", "full_text": "בנטלי משיקה בתערוכת ז'נבה חלום חדש ומושך במיוחד. קוראים לו קונטיננטל GTC, ויש לו מנוע טווין-טורבו חדש עם שמונה צילינדרים, נפח של 4.0 ליטר והספק של 507 כ\"ס. הוסיפו לכך הנעה כפולה, מהירות מרבית של 301 קמ\"ש, את כל האבזור שרק תוכלו לדמיין וגם גג בד מתקפל, והנה משהו לשאוף אליו אחרי הזכייה הבאה בלוטו.\nה-GTC בגרסת V8, מצטרפת לגרסה דומה שהושקה לאחרונה ל-GT, הדגם הסגור. היא מציעה כמוהו מומנט מרשים של 67.2 קג\"מ כבר ב-1,700 סל\"ד, המאפשר לה להאיץ מעמידה ל-100 קמ\"ש תוך חמש שניות בדיוק (לעומת 4.8 בדגם הסגור). תצרוכת הדלק הממוצעת עומדת על 9.2 ק\"מ לליטר, נתון נאה לרכב עם כל-כך הרבה כוח ומשקל עצמי של 2.5 טון, לפני נוסעים ומטען.\nהקונברטיבל היוקרתית לא שונה במידותיה מהקופה, עם אורך של 481 ס\"מ, רוחב של 223 ס\"מ כולל מראות וגובה של 140 ס\"מ. היא תוצע עם חישוקי \"20 או \"21 לבחירת הלקוח, מבחר סוגי עור ועם אבזור מותרות עשיר.\nבנטלי עדיין לא מפרסמת את תג המחיר לגרסה החדשה, שתמוצב מתחת ל-GTC בעלת מנוע ה-V12. מחיר זו האחרונה עומד בחו\"ל על כ-809 אלף שקל לפני מסים, מחיר ה-V8 צפוי להיות נמוך מכך בכ-10%."}
{"article_id": "0,7340,L-4139670,00.html", "header_title": "רכבת: נהג הקטר המתנגש מסרב להגיע לתחקיר", "full_text": "ביום שלישי שעבר (18.10) אירעה תאונה קשה במיוחד במתחם רכבת בחיפה: קטר דהר במהירות של 55 קמ\"ש, והתנגש חזיתית במערך קרונות חונה. כתוצאה מכך נפצעו שני עובדים, הקטר הפוגע ספג נזק בלתי-הפיך, וכן נגרמו נזקים חמורים לארבעה קרונות ותא-ניהוג. לדברי מומחים, הנזק לציוד עשוי להגיע ל-5 מיליון יורו (כ-25 מיליון שקל). בנוסף, בעקבות התאונה הופסקה כל תנועת הרכבות בין קריית מוצקין וחוף הכרמל.\nאלא שלמרות הנזקים החמורים, אומרים היום (ד') ל-ynet מקורות ברכבת כי ועד העובדים הנחה את הנהג הפוגע - שהושעה מעבודתו מיידית - להימנע מלהגיע לתחקיר הבטיחות שנערך בעקבות התאונה. הסיבה, כך מסביר מקור בחברה, היא סירוב חברי ועד להגיע לתחקיר שנערך מעבר לשעות העבודה. \"זה הכל עניין של אגו וכבוד\", אומר המקור. \"הם פשוט רוצים להראות להנהלה שהם אלה שקובעים ומחליטים\".\nברכבת ישראל אומרים בתגובה כי \"מדובר באירוע חמור מאין כמותו, שעלינו לתחקר באופן מעמיק, ולהפיק ממנו לקחים על-מנת לוודא כי אירועים כאלה\nבוועד עובדי הרכבת הסבירו ל-ynet כי \"עובדי רכבת ישראל מחויבים לבטיחות הרכבת והנוסעים בה, ועוסקים בדרכים לשיפור הבטיחות. במקום לשתף פעולה עם העובדים ולשפר את הבטיחות, הנהלת הרכבת מנסה לנצל כל הזדמנות על-מנת לפגוע בפרנסתם ובתנאיהם של עובדי החברה, ואינה מתחשבת בעובדים, אשר מקדישים זמן רב לשיפור התנהלות הרכבת. הדבר מוכיח בשנית, כי הנהלת הרכבת מחויבת לפגיעה בעובדים, ובעיקר בעובדים החברים בוועד, ולא בקידום הבטיחות ובשיפור השרות ברכבת ישראל.\"\nללא קשר לעימות המתפתח בנושא התאונה, מסלים כעת גם המאבק בין הוועד וההנהלה על עתיד החברה. בשעות אלה ממש אמור המנכ\"ל החדש של החברה, בעז צפריר, להציג בפני דירקטוריון החברה תוכנית רה-ארגון, אשר במסגרתה תופרד פעילות הפיתוח של הרכבת מהפעילות השוטפת. לצורך כך, יוקמו שלוש חברות-בנות: האחת תעסוק במטענים, שנייה בפיתוח עסקי, והשלישית תתמקד בהקמת מערך עתידי של רכבות חשמליות."}
{"article_id": "0,7340,L-4145128,00.html", "header_title": "רכבת ישראל מצטיידת: קטרים וקרונות חדשים", "full_text": ". היום (ב') נפרקו בנמל אשדוד חמישה קרונות דאבל-דק חדשים המיועדים לרכבת ישראל. הקרונות החדשים שיציעו מקום ישיבה ל-142 נוסעים, יהוו שדרוג למערך הקיים ויציעו תקני אש ובטיחות מתקדמים מבעבר ושקעי חשמל לצד כל מושב. כך מסבירים נציגי\nבישראל, ממנה נרכשו הקרונות.\nלפני מספר ימים (יום ד', 2.11) נפרקו בנמל חיפה גם שני קטרים חדשים המיועדים לרכבת ישראל, יחד עם חמישה קרונות סימנס מוכרים. עד חודש מאי הקרוב תקלוט רכבת ישראל 14 קטרים חדשים בסך הכל, כך נמסר מרכבת ישראל. את הקטרים החדשים מדגם\nרכשה\n\t רכבת ישראל\n(vossloh)\n\t הספרדית. ברכבת אומרים כי עלות העסקה נאמדת בכ-60 מיליון יורו (כ-300 מיליון שקלים), וכי שאר הקטרים - החזקים ביותר שפעלו בישראל אי פעם - אמורים להגיע בשבועות הקרובים.\nמנוע הדיזל של הקטרים המייצר כ-4,000 כ\"ס (כ-700 יותר מהקטרים הנוכחיים) מסופק לחברה הספרדית על-ידי יצרן המנועים האמריקאי\n,\n\t אשר נרכש על-ידי\nלפני כשנה וחצי."}
{"article_id": "0,7340,L-4138947,00.html", "header_title": "תחבורה ציבורית: סוף עידן החמולות ברכבת?", "full_text": "מקורות ברכבת אומרים היום (ג') ל-ynet כי החלטת הנהלת החברה מאתמול לסיים את תפקידם את שני סמנכ\"לים בכירים, צפויה לשפר את התנהלות הרכבת, ולהקטין את כוחו של ועד העובדים. השניים - סמנכ\"ל חטיבת נוסעים וסמנכ\"ל צי נייד - מקורבים לוועד, ונחשבים לאנשים החזקים ברכבת. לשניהם תמיכה ניכרת בקרב העובדים הכפופים להם, ופרישתם תשאיר את רכבת ישראל, לראשונה מאז החלה לפעול כחברה ממשלתית ב-2003, ללא מוקדי כוח שמתחרים ביניהם על השליטה בפועל בחברה.\nביומיים האחרונים זימן מנכ\"ל הרכבת החדש, בעז צפריר, ארבעה סמנכ\"לים בחברה, והודיע להם כי בקרוב יסיימו את תפקידם. זאת, בהתאם להחלטת דירקטוריון רכבת ישראל מתחילת השנה, לפיה תוגבל כהונתם של מנהלים בכירים לתקופה של חמש עד שבע שנים. מלבד סמנכ\"ל חטיבת נוסעים וסמנכ\"ל צי נייד, צפויים גם סמנכ\"לי בטיחות וחטיבת ההפעלה לסיים את תפקידם בתקופה הקרובה.\nבנוסף, יש גם מי שמזהיר כי עזיבת הסמנכ\"לים תאפשר כעת התערבות פוליטית בחברה. \"אני בטוח ששר התחבורה, ישראל כץ, ינסה להביא אנשים 'שלו' לחברה\", מתריע עובד רכבת ותיק. בעניין זה ראוי להזכיר כי בזמן ששימש כץ כשר החקלאות, מצא מבקר המדינה כי \"בתקופת כהונתו במשרד (החקלאות) נעשו מינויים פוליטיים ומינוייים בלתי תקינים אחרים\".\nאל המצב שמתארים מקורות בחברה, התייחס בעבר גם מבקר המדינה. בהתייחסו לסמנכ\"ל חטיבת צי נייד, כתב המבקר ב-2007 כי \"בעת מינויו לתפקיד מנהל מכון (הדיזלים) בפועל היה אחיו חשמלאי באותו המכון. חודש לאחר מינויו למנהל בפועל, הוא פנה לסמנכ\"ל למינהל ולמנהלת אגף משאבי אנוש דאז, ומסר להם תיאור תפקיד של מנהל עבודה במכון, שהיה כרוך בקידום אחיו... בינואר 2001 אישרה מנהלת אגף משאבי אנוש דאז את המלצתו להעניק לאחיו מינוי קבוע ולקדמו בדרגה\".\nאמנם ברכבת הסבירו כי בעניינם של השניים לא היו חריגות מנהלי החברה, אך המבקר הדגיש כי \"העסקת עובדים שיש להם קרובי משפחה רבים בארגון מעלה חשש לשיקולים לא ענייניים בניהול הארגון, לרבות מתן דרגות והעלאת שכר, עד כדי חשש לפגיעה בתפקוד הארגון ובקופה הציבורית\".\nעל השפעתו וכוחו של סמנכ\"ל צי נייד בוועד העובדים, אפשר ללמוד מהתייחסות נוספת של המבקר בעניינו, שעוסקת בתקופה שבה היה מנהל אגף ובמקביל"}
{"article_id": "0,7340,L-4149887,00.html", "header_title": "תפנית דרמטית: הרכבת לא תושבת ביום ב'", "full_text": ". פחות מ-240 דקות לאחר שזיעזעה הערב (ה') את המשק עם\n,\n\t הודיעה לפתע ההסתדרות כי התכניות להשבתה \"הוקפאו לעת עתה\". בהסתדרות מסבירים כי ההחלטה על ביטול ההשבתה התקבלה בעקבות שיחה בין יו\"ר ההסתדרות, עופר עיני, והיו\"ר המיועד של הרכבת, אורי יוגב.\nעם זאת, הדיון שנקבע ליום א' בבוקר בבית הדין הארצי לעבודה בתל אביב, בו אמורים הצדדים לעדכן את בית הדין באשר לתוצאות המשא ומתן ביניהם, עד לדיון בבקשת ההצעה לסכסוך קיבוצי, יתקיים כמתוכנן. כך נמסר מרכבת ישראל ל-ynet.\nבשיחה בין השניים הוסכם, כך דברי ההסתדרות, כי הנהלת החברה תקפיא את התכנית להעביר את תחזוקת\n,\n\t ובתמורה תבטל ההסתדרות את השביתה שתוכננה להתחיל ביום שני הבא.\nיש לציין כי מוקדם יותר הערב הודיעה ההסתדרות גם על שיבושים צפויים בתנועת רכבות מטען כבר מחר (ו') בבוקר, אך כשעה מאוחר יותר חזרה בה והודיעה\nבנוסף, ראוי לזכור כי לביטול המהלך עלולות להיות השלכות משפטיות ומסחריות סבוכות, שאף יתכן כי ימנעו מהרכבת מלחזור בה. נושא התחזוקה היה חלק מהותי במכרז שפרסמה המדינה לרכש הקרונות, והכללתו הוזילה את עלות העסקה.\nמקורות ברכבת טענו הערב, כי למרות שנראה כאילו ההנהלה נסוגה מדרישותיה להוצאת פעילות תחזוקת הקרונות לגורמי חוץ, לא כך הדבר. \"אף אחד לא התקפל, והתכניות המקוריות לא ישתנו. מדובר בסך הכל בהמשך משא ומתן מבלי לשבור את הכלים\", כך דברי המקור ל-ynet."}
{"article_id": "0,7340,L-4129821,00.html", "header_title": "עובדי רכבת ישראל: \"אנחנו הכי יעילים בעולם\"", "full_text": "גילה אדרעי, העומדת בראש ועד עובדי רכבת ישראל, תקפה היום (א') בחריפות את שר התחבורה, ישראל כץ, בעניין התנהלותו בטקס לפתיחת קו רכבת חדש בין תל-אביב וראשון לציון. \"שר התחבורה בא לגזור את הסרט, (בזמן ש)נהגים נרדמים בקטר\", קראה אדרעי בדיון מיוחד שערכה ועדת הכלכלה בכנסת. \"אז מי פה המבוגר האחראי? אז אני (הייתי) המבוגר האחראי, ואני החלטתי להשבית את הקו\". ראוי להזכיר כי בעקבות ההחלטה להשבית את הקו, השעתה הנהלת הרכבת תשעה עובדים.\nבהמשך דבריה טענה אדרעי גם כי חברת בומברדייה, עמה חתמה הרכבת על הסכם לאספקה ותחזוקה של מאות קרונות חדשים, היא-היא האשמה בכמה תאונות שאירעו בשנים האחרונות. לדבריה, תחזוקה לקויה של היצרנית גרמה לכשלים וליקויים חמורים, שהובילו לאותן תאונות. אדרעי גם תקפה את התנהגות נוסעי הרכבת, שהכו לדבריה עובדים בזמן השיבושים האחרונים. \"נהג שעמד בסימנור (רמזור) אדום, פתחו הנוסעים את הדלת ונתנו לו מכות\", סיפרה לחברי הוועדה. \"אם הייתי רוצה שיסבלו (הנוסעים), הייתי עוצרת (רכבות) בלי להודיע מראש\".\nבהתייחסה לכוונת המדינה להעביר את תחזוקת הקרונות החדשים לידי היצרנית, אמרה אדרעי כי ביצוע העבודות על-ידי הרכבת עצמה יוזיל את עלות התחזוקה בלא פחות מ-30%. \"אנחנו הכי יעילים בעולם\" הסבירה, והאשימה את הנהלת רכבת ישראל ומשרד האוצר בהסתרת מידע בכל הנוגע לעלות האמיתית של ההסכם עם יצרנית הקרונות. אדרעי גם טוענת כי משרדי התחבורה והאוצר מסרבים לנהל משא ומתן ענייני עם העובדים בכל הנוגע לתחזוקת הקרונות.\nנציגים של משרדי התחבורה והאוצר, שאת דבריהם קטעה אדרעי פעם אחר פעם, טענו כי העברת עבודות התחזוקה לידי היצרנית אינה מהווה הפרטה, ולכן אין סיבה לעיצומי העובדים. לדברי אריאל אבלין מאגף התקציבים, חברות רכבת במדינות רבות בוחרות בשנים האחרונות לבצע את התחזוקה באמצעות יצרניות או קבלני-משנה, וזאת מתוך רצון לייעל את עבודתן. אבלין גם הסביר כי ממשלת ישראל החליטה כי על חברת הרכבת להתמקד בעתיד בשני תחומים עיקריים: הסעת נוסעים והובלת מטענים.\nאבלין, שלא הציג נתונים באשר לעלויות התחזוקה באמצעות היצרנית, אמר כי הרכבת אינה מתחזקת כיום את הקרונות שברשותה בהתאם להוראות היצרניות השונות. לדבריו, הדרך היחידה שבה תוכל הרכבת להתמודד עם העלייה הצפויה בשנים הקרובות במספר הנוסעים, היא העברת פעילויות שונות לביצוע על-ידי חברות חיצוניות. אלא שלמרות דברים מפורשים אלה, אבלין טען בדיון בוועדת הכלכלה כי אין כל כוונה להפריט את הרכבת.\nהראל מצדו, תקף בחריפות את התנהלות הוועד בשבועות האחרונים. \"למרות צווים של בית משפט, העובדים - בהנחיית הוועד - לקחו רכבות ועשו מה שהם רוצים. הם (העובדים) מבזים את החלטת בית הדין (לעבודה). יש גבול\". בהמשך הבהיר הראל כי אין בכוונת משרד התחבורה להפריט את הרכבת. \"אני מתנגד למילה הפרטה\", הסביר. \"הכיוון (הוא) לקנות קרונות עם חבילת אחזקה ל-15 שנה, בלי לפגוע באף עובד, ולהעמיד את רמת התחזוקה ברכבת, שכיום לא טובה, על רמה טובה\".\nאת הדיון המיוחד חתמו חברי הוועדה, שמתחו ביקורת על כל המעורבים בעניין. \"נכון שצריך לדאוג לזכויות העובדים\", הסביר ח\"כ ישראל אייכלר. \"וגם"}
{"article_id": "0,7340,L-4133514,00.html", "header_title": "דו\"ח הממונה על השכר: זינוק בשכר בכירי הרכבת", "full_text": "השכר הממוצע של 44 עובדים בכירים ברכבת ישראל עלה בשנה שעברה ב-22.5% - מ-30,705 שקלים ב-2009, ל-37,639 שקל אשתקד. כך עולה מהדו\"ח השנתי שמפרסם היום (ב') הממונה על השכר במשרד האוצר. אלא שמתברר כי בחגיגת השכר ברכבת לא השתתפו שאר 2,030 עובדי החברה, שמשכורתם הממוצעת לא השתנתה, ועמדה על כ-15 אלף שקל בממוצע. ראוי להזכיר כי השכר הממוצע במשק בשנה שעברה היה כ-8,260 שקל.\nמרכבת ישראל נמסר היום ל-ynet בתגובה כי \"בשנת 2009, כתוצאה מהמשבר הכלכלי, החליטה החברה שלא לשלם משכורת 13 עבור שנת 2008, כמקובל במשק ובחברות הממשלתיות. בשנת 2010, בה חל שיפור במצבה של החברה, הוחלט על תשלום בגין השנים 2008 ו-2009 - מהלך שייצר הפרשים בין השנים והביא לחריגות לכאורה\".\nהעלייה בשכרם הממוצע של בכירי הרכבת, חריגה גם בהשוואה לשכר המנהלים בחברות ממשלתיות אחרות. על-פי דו\"ח האוצר, השכר הממוצע של מנהלים בחברות ממשלתיות עלה אשתקד ב-7.2%, מכ-29.5 אלף שקל ל-31.5 אלף שקלים. עם זאת, יש לציין כי שכר שאר העובדים ברכבת נמוך מהממוצע של עובדי חברות ממשלתיות אחרות. מדו\"ח האוצר עולה כי השכר הממוצע של עובדי חברות אלה היה כ-17,500 שקל בשנה שעברה, לעומת כ-15 אלף ברכבת.\nבאגף הממונה על השכר מציינים כי ברכבת ישראל נמצאו חריגות שכר לכאורה בארבע השנים האחרונות. למעשה, הרכבת היא אחת מ-26 חברות או גופים ממשלתיים החורגים באופן רצוף בשכר. במשרד האוצר מסבירים כי החריגות המדווחות נוגעות לחריגה בשיעור השינוי בשכר בין 2009 ו-2010, כאשר בפועל החריגות בשכר עצמו כנראה גדולות יותר.\nיש לציין כי על-פי דו\"ח שפרסמה לאחרונה רשות החברות הממשלתיות, רכבת ישראל מציגה הפסדים ברציפות מאז 2003. את השנה שעברה סיימה בהפסד של כ-165 מיליון שקל, לעומת הפסדים של 104 מיליון שקל ב-2009 ו-127 מיליון שקל ב-2008. ברכבת הסבירו לאחרונה כי הגידול בהפסד מול 2009 נבע בעיקרו מגידול בהוצאות: כך למשל, הוצאות הדלק עלו ב-53 מיליון שקל, והוצאות ארנונה גדלו ב-40 מיליון שקל.\nבשיחה עם ynet, מותח היום מקור ברכבת ישראל ביקורת חריפה על הנהלת החברה. \"המנהלים האלה הביאו את החברה לאבדון,\nבהתייחסו לשכר העובדים, אומר המקור כי התנהלות הוועד גרמה להרעה בתנאי העסקתם. לדבריו, \"בגלל הסיפור של העברת תחזוקת הקרונות לידי היצרנית שלהם, מסרבת יו\"ר הוועד לנהל משא ומתן על ההסכם הקיבוצי. כך העובדים מפסידים תוספות שמגיעות להם - גם תוספת שכר עליה הוסכם במסגרת הסכם קיבוצי חדש לכל המגזר הציבורי, וגם תוספת שמגיעה לנו במסגרת הסכם קיבוצי של הרכבת\"."}
{"article_id": "0,7340,L-4198591,00.html", "header_title": "נהיגה בשכרות: שופטים מחליטים להקל בעונש", "full_text": "כך עולה מנתונים ראשוניים שהוצגו לאחרונה בפני שופטי תעבורה. על-פי המחקר, בכ-65% מתיקי השכרות, פסילת הרישיון המוטלת על נהגים שיכורים עומדת בממוצע על פחות משנה. זאת בזמן שהעונש המינימאלי על-פי חוק הוא פסילה לשנתיים. עוד עולה מהמחקר כי בכלל תיקי השכרות, עומדת תקופת הפסילה הממוצעת על כ-13.5 חודשים.\nנתונים אלה מנוגדים לטענות שמרבים להעלות בפרקליטות, ולפיהן מרבית בתי המשפט לתעבורה מטילים על נהגים שיכורים את עונש המינימום, ורק שופטים מעטים חורגים ממנו. נתונים אלה גם מעידים כי בתי המשפט מנהיגים בפועל מעין \"מדרג שכרות\", שבו חומרת העונש תואמת את חומרת העבירה ונסיבותיו האישיות של כל נאשם. ראוי לציין כי בכוונת המדינה להנהיג מדרג שכזה בקרוב, באמצעות תיקון נרחב לחוק שמקדמים משרדי המשפטים והתחבורה.\nנתוני המחקר, שנערך על-ידי פרופסור מימי אייזנשטדט ודוקטור שומרון מויאל מאוניברסיטת ירושלים, מלמדים כי למרות התעקשות הפרקליטות על השתת עונש המינימום, מטילים שופטי תעבורה עונשים שחורגים משמעותית מהפסילה הקבועה בחוק. חריגה זו עשויה להעיד על כישלון הניסיון לצמצם את שיקול הדעת הנתון כיום לשופטים באמצעות קביעת עונשי מינימום - נוהג שרווח במיוחד בבתי משפט לתעבורה.\nעל העונש הראוי לנהגים שנתפסים כאשר הם שיכורים על-פי חוק, מתנהל מאבק כבר שנים ארוכות בין בתי משפט לתעבורה, הפרקליטות ושופטים בבתי משפט מחוזיים. כמה שופטי תעבורה בולטים טוענים מזה זמן רב כי עונש המינימום כיום מחמיר מדי, ופוגע בעיקר באזרחים נורמטיביים ובמי שנמנים עם השכבות החלשות. לטענת אותם שופטים, מרבית הנהגים הנתפסים אינם עבריינים, והעונש הנהוג כיום פוגע בהם בצורה בלתי-מידתית.\nבהתייחסו לפגיעת הענישה בעיקר בשכבות החלשות, כתב השופט טננבוים כי \"שוב ושוב עולה הטענה כי עונשי מינימום פוגעים בעיקר בחלשים... הקבוצה החזקה של האוכלוסייה יכולה לדון ביתר קלות עם התביעה, ופעמים רבות מגיעה לעסקת טיעון בה יבוטלו או יוחלפו הסעיפים - או יוסכם עונש נמוך יותר משיקולים שונים. טענות אלו לצערנו יש בהן ממש לעיתים ולא ניתן להתעלם מהם\".\nראוי לציין כי לעתים קרובות, קיצור תקופת הפסילה נעשה במקביל להטלת עונש של שירות לתועלת הציבור (של\"צ), לרוב בהיקף של כמה מאות שעות. עונש זה, כך סבורים כמה שופטים בכירים, מתאים לאזרחים נורמטיביים בכך שיש בו גם תרומה לחברה וגם מרכיב של ענישה."}
{"article_id": "0,7340,L-4196103,00.html", "header_title": "מוניות השירות: תנו לפעול כתחבורה ציבורית בשבת", "full_text": "ארגון מוניות השירות מציע לעיריית תל-אביב להרחיב לכל גוש דן את שירותי מוניות השירות הפועל בשבתות. יו\"ר הארגון שמעון דהרי והמנכ\"ל בן בדרי, אומרים כי מוניות השירות הניחו את התשתית לתחבורה ציבורית הפועלת שבעה ימים בשבוע, כולל בשעות הלילה. \"אין צורך לצאת למלחמת חורמה על הפעלתם של אוטובוסים דווקא‭,\"‬ אומר דהרי. \"‬אנו מציעים פיתרון שקט של תחבורה ציבורית גם בשבת, שלא תיפול באיכותה ובהיקפה מתנועת אוטובוסים יוצרי רעש ביום המנוחה\". ‬\nלדבריו, לארגון מוניות השירות יש את הכלים ואת היכולת לענות לצורכי הנוסעים, בכל מקום בישראל בו דורשים להפעיל תחבורה ציבורית בשבת. \"כל מה שנחוץ זה מתן היתרים למוניות השירות לעשות את העבודה‭,\"‬ אמר.\nלדברי דהרי, ארגון מוניות השירות יכין תוכנית הסעות כלל ארצית לימי שבת, ויציג אותה בפני שר התחבורה ישראל כץ. \"הפעלת התוכנית תחסוך למערכת הפוליטית הרבה כאב ראש, ותמנע את העימות הצפוי בין חילונים לחרדים על רקע שבירת הסטטוס קוו, באחד הנושאים הרגישים ביותר הקיימים בשיח הציבורי עוד מימי שלטון המנדט הבריטי בארץ ישראל\", אמר דהרי."}
{"article_id": "0,7340,L-4195592,00.html", "header_title": "פורד פיאסטה ב-75 אלף שקל, מיקרה ב-70 אלף", "full_text": "דלק מוטורס, יבואנית פורד לישראל, הודיעה על השקת גרסה חדשה וזולה של הפיאסטה. הסופר-מיני תוצע מעתה גם עם מנוע 1.2 ליטר (82 כ\"ס), ותיבת חמישה הילוכים ידנית - במחיר שיעמוד על 75 אלף שקל. גרסה זו מצטרפת לגרסה האוטומטית (1.4 ליטר, 96 כ\"ס), ששיווקה יימשך במחיר של 105,500 שקל.\nהפיאסטה הידנית תוצע עם אבזור בטיחות מלא (שבע כריות אוויר, כולל אחת לברכי הנהג) ובקרת יציבות. אבזור המותרות יכלול מערכת שמע מקורית עם\nרגע לפני שהפיאסטה הצטרפה לחגיגת ההוזלות, גם חברת קרסו, יבואנית ניסאן, הודיעה על הוזלת המיקרה. המכונית, ששווקה בגרסה ידנית שמחירה 75 אלף שקל, תעלה מעתה 70 אלף בלבד. לא חל שינוי במפרט האבזור או במפרט הטכני. וזה גם המקום להזכיר את האלטרנטיבות הזולות שמשווקות כאן:"}
{"article_id": "0,7340,L-4198292,00.html", "header_title": "סיאט טולדו חוזרת לתלם: שוב סדאן משפחתית", "full_text": "סיאט תציג בתערוכת ז'נבה את הטולדו, משפחתית קומפקטית חדשה במרכב סדאן. מדובר בדור הרביעי לדגם אותו השיקה סיאט לראשונה ב-1991. והפעם, אחרי המרכב בעל העיצוב הביזארי של הדור השלישי, חוזרים הספרדים למקורות עם מרכב שגרתי לגמרי. הבסיס, שלא במפתיע, הוא פולקסווגן ג'טה, אך הטולדו תהיה קטנה ובעלת בסיס גלגלים קצר יותר.\nהדגם החדש מציג ממד אורך של 448 ס\"מ, ובסיס גלגלים של 260 ס\"מ. זאת בהשוואה לאורך כולל של 464 ס\"מ ובסיס גלגלים של 265 ס\"מ בג'טה. למרות זאת, לטולדו יהיה נפח תא מטען נדיב של יותר מ-500 ליטר, כך על-פי סיאט. לג'טה נפח של 510 ליטר.\nסיאט טולדו החדשה צפויה לעשות שימוש במנועי 1.2 ו-1.4 ליטר המוכרים מדגמי פולקסווגן אחרים, ובתיבת הילוכים רובוטית כפולת-מצמד. פרטים נוספים אודותיה צפויים בתערוכת ז'נבה, שם היא תוצג תחת ההגדרה של מכונית תצוגה. הדגם הסדרתי, שיהיה זהה כמעט לחלוטין כולל תא הנוסעים, צפוי להיחשף בתערוכת פאריז בספטמבר הקרוב."}
{"article_id": "0,7340,L-4198128,00.html", "header_title": "ב.מ.וו 116i: יוקרה לעם", "full_text": "סדרה 1 החדשה מציעה תחושת יוקרה מיידית בתא הנוסעים. איכות החומרים וההרכבה טובים מאוד, ולמעט מתגי חוגת ה-i-Drive, נעימים מאוד למגע ולתפעול. לוח המחוונים ברור ותפעול בורר ההילוכים מצוין. הנדסת האנוש רק סבירה, שכן מערכת השליטה המרכזית מסורבלת מדי, מיקום מתגי פתיחת החלונות אינו אידאלי וקשה למצוא תנוחת ישיבה מושלמת. מרחב המחייה לפנים אינו נדיב, אך שני מבוגרים ישבו בנוחות גם מאחור. תא המטען מעט צר אך בעל נפח סביר.\nנקודת חולשה בולטת ומפתיעה לרעה היא נוחות הנסיעה. כיול המתלים, אפילו בגרסה צנועת ההספק בעלת צמיגים בחתך גבוה, נוקשה באופן לא ברור. התוצאה היא נסיעה קופצנית שלא לצורך במגוון רחב מדי של מצבים. בעיר זו ממש בעיה, מחוץ לעיר זו פשוט אכזבה. גם לבחירה בצמיגי אל-תקר יש השפעה על כך. משקל ההיגוי משתנה בהתאם למצב הנהיגה (מתקשה במצב ספורט), אך נותר קל ונעים לשימוש רוב הזמן. במהירות שיוט ובהילוכים גבוהים, ניכרת מידה גבוהה מדי של רעשי צמיגים.\nה-116i מצוידת בגרסה החלשה של מנוע ה-1.6 ליטר המוגדש של ב.מ.וו, עם 136 כ\"ס ומומנט של 22.4 קג\"מ ב-1,350 סל\"ד נמוכים. על הנייר זה לא נשמע הרבה, אך בפועל היא מרגישה זריזה וחזקה במפתיע. המנוע מעט רועש מהרצוי, אך תודות לשמונת יחסי ההעברה ניתן להתנהל בשקט בנהיגה רגועה.\nתיבת ההילוכים האוטומטית פועלת ביעילות מרשימה ונעדרת טלטלות החלפת-הילוך. היא אמנם נוטה לעלות להילוכים גבוהים כדי לחסוך בדלק (מלבד במצב ספורט), אך ששה להוריד הילוך כשנדרש. התפעול הידני (רק מידית הבורר) נעים לשימוש. מערכת העצור-סע, שנועדה לחסוך בדלק, מורגשת מדי בדימום המנוע, ובאופן מוזר לא פעלה באופן מלא במהלך כל ימי הנהיגה. למרות זאת, תצרוכת הדלק הייתה יותר מסבירה (קצת יותר מ-11 ק\"מ לליטר).\nהיכולת הדינמית של ה-1 גבוהה, עם זוויות גלגול מתונות ואחיזה גבוהה. ההיגוי אינו סופר-מדויק, אך אינו פוגם בחוויית הנהיגה. ה-116i חלשה מדי מכדי לנצל באמת את פלטפורמת ההנעה האחורית, כתחליף לספורטיבית-קומפקטית. כיול המתלים הנוקשה פוגע באחיזה ובתחושת הבטחון במהירות גבוהה. הבלמים מדויקים ולא דורשים לחיצה חזקה או קפדנית. עם זאת, הם אינם חזקים במיוחד. ל-116i שש כריות אוויר ובקרת יציבות (ניתנת לניתוק), והיא זכתה לציון הבטיחות המרבי (חמישה כוכבים) במבחן ה-Euro NCAP.\nאם בעבר שווקו אצלנו מכוניות ב.מ.וו הבסיסיות עם אבזור חסר, הרי שסדרה 1 הופכת את התמונה: האבזור הבסיסי (רמת גימור \"Business\") כולל מערכת מולטימדיה עם חיבור USB ובלוטות', בקרת אקלים מפוצלת עם פתחים מאחור והתנעה ללא מפתח. מחיר גרסה זו - 165 אלף שקל. הגרסה בה נהגנו, \"Luxury\", עולה 183 אלף שקל ומוסיפה חישוקים קלים, חלון גג, חיישני חנייה מקוריים וחיישני אורות וגשם.\n+  איכות ואבזור, תצרוכת דלק, מנוע-גיר\n-  נוחות נסיעה, מרחב מחייה\nסדרה 1 החדשה מציגה שיפור במספר תחומים בהשוואה לקודמתה. היא מאובזרת ואיכותית יותר, מציעה ביצועים משופרים וצריכת דלק מרשימה, ונהנית מיחידת מנוע-גיר מהטובות שיש. חבל רק שנוחות הנסיעה - במיוחד בעיר, אך לא רק - עשויה להיות בלתי קבילה בעליל עבור רוכשים שונים. עבור מי שאינו רגיש לנושא, מדובר במתמודדת על הבכורה בקטגוריה."}
{"article_id": "0,7340,L-4196017,00.html", "header_title": "וולוו V40 החדשה - בישראל בסוף השנה", "full_text": "וולוו, יצרנית השוודית הנמצאת כיום בבעלות ג'ילי הסינית, פרסמה תמונות רשמיות ראשונות של רכב קומפקטי חדש. הוא מכונה V40, ויתברג למשפחת הדגמים הקומפקטיים לצד ה-S40 (סדאן), V50 (סטיישן) ו-C30 (האצ'בק שלוש דלתות). ל-V40, למרות שמה המטעה, מרכב האצ'בק חמש דלתות ולא סטיישן כפי שהאות V מייצגת בדרך-כלל בוולוו.\nהשוודים לא מפרסמים מפרט טכני מלא של המכונית, ומסתפקים במידע ראשוני בלבד. כך שבינתיים אפשר לספר שיוצעו מבחר מנועי בנזין ודיזל, כאשר החסכוני ביותר שבהם יפלוט 94 גרם פחמן דו-חמצני לק\"מ בממוצע, נתון שיתורגם לתצרוכת דלק טובה מ-20 ק\"מ לליטר בממוצע. בפסגת ההיצע, וולוו תציע את ה-V40 T5, שיצויד במנוע טורבו-בנזין עם 254 כ\"ס ומיאוץ מעמידה ל-100 קמ\"ש בתוך 6.7 שניות. וולוו תציע תיבות רובוטיות (מצמד כפול), אוטומטיות וידניות, כאשר כולן ישודכו למערכת עצור-סע לחסכון בדלק.\nעוד נמסר כי ה-V40, ששואבת את ההשראה העיצובית שלה מה-S60 הנוכחית, תוצע עם מבחר אבזרי בטיחות, חלקם בתוספת תשלום. אלו יכללו, בין היתר, מערכת לזיהוי הולכי רגל ובלימה כדי למנוע פגיעה בהם (או לצמצם את חומרתה), מערכת למניעת סטייה מנתיב (שיודעת לסובב את הגלגלים אם הנהג לא מתערב) ועוד.\nמחברת מאיר, יבואנית וולוו לישראל, נמסר כי הדגם החדש ישווק אצלנו מסוף השנה הנוכחית. בשלב זה לא ידוע אילו גרסאות יגיעו לכאן ומה יהיה מחירן."}
{"article_id": "0,7340,L-4189572,00.html", "header_title": "אלפא רומיאו ג'ולייטה TCT: מבחן דרכים", "full_text": "תא הנוסעים מאופק יחסית למראה. איכות החומרים טובה וכך גם ההרכבה, אך יש טובות ממנה בקטגוריה - אודי A3 וב.מ.וו סדרה 1 למשל. חלק מהמנופים והפקדים אינם יוקרתיים מספיק, אך הנדסת האנוש טובה למדי. המרווח מלפנים טוב לגובה ממוצע, אך הופך בעייתי לגבוהים. מושב הנהג נוח לכיוון, ותנוחת הנהיגה סבירה. מאחור יש פחות מקום, בעיקר עקב התקרה הנמוכה. תא המטען יספיק למשפחה צעירה, ולא יותר מכך.\nכיול המתלים נוקשה יחסית, ופוגם בנוחות הנסיעה בתוך העיר. מחוץ לעיר ועל כבישים מהירים, המצב טוב בהרבה. ההיגוי קל ומדויק במצב N (\"רגיל\" - Normal) של מערכת השליטה DNA, אך כבד מעט לשימוש עירוני במצב D (\"דינמי\" - Dynamic), המתאים יותר לנסיעה בינעירונית. העברת ההילוכים בתיבה הדו-מצמדית טובה מאד, מה שתורם להעברת כוח חלקה כמעט ללא טלטולים.\nמנוע הג'ולייטה TCT הוא ה-1.4 ליטר-טורבו המודרני של קונצרן פיאט, עם 170 כ\"ס ונתון מומנט גבוה יחסית של 25.4 קג\"מ, כבר ב-2,500 סל\"ד. המנוע\nגמיש, חזק ונעים, אך פחות ספורטיבי מהצפוי. תגובת המצערת במצב N איטית יחסית, אך במצב D היא מלווה בעצבנות יתרה לעיתים. מערכת העצור-סע (ניתנת לניתוק), מניעה את המנוע בעצלתיים. תצרוכת הדלק עמדה בתנאי המבחן על כ-10 ק\"מ לליטר, ואפשר להתייחס אליה כנתון ריאלי לשימוש יומיומי אמיתי\nתיבת ההילוכים הרובוטית מהירה, אך אינה עקבית ומאפשרת גלישה מיותרת בעלייה-ירידה, למרות מערכת סיוע בזינוק בעלייה. גם זחילה בתמרון חנייה, מהבעיות היותר-מטרידות של תיבות רובוטיות, אינה חלקה משיהוקים. מנופי השליטה על ההגה מונעים מעבר אוטומטי להילוך גבוה יותר, רק במצב \"ידני\" בבורר ההילוכים.\nהיכולת הדינמית של הג'ולייטה גבוהה, עם אחיזת כביש מצוינת תודות לכיול מתלים נכון וצמיגי 225-55-17 רחבים ברמת הגימור שנבחנה (\"דיסטינקטיב\"). ההיגוי מהיר ודי מדויק, ומאפשר שליטה טובה במרכב המכונית. בלמי המכונית מעט רגישים בנסיעה רגועה, ואינם חזקים במיוחד תחת עומס. אבזור הבטיחות כולל שש כריות אוויר ובקרת יציבות בכל הגרסאות. במבחן הריסוק זכתה הג'ולייטה זכתה לחמישה כוכבים, ציון בטיחות מרבי.\nהג'ולייטה TCT מוצעת בשלוש רמות אבזור. הבסיסית (\"פרוגרשן\") עולה 175 אלף שקל ומציעה אבזור בסיסי בקטגוריה, ולא יותר מכך. האמצעית (\"דיסטינקטיב\") עולה 184 אלף ומוסיפה בקרת אקלים, תפעול אורות ומגבים אוטומטי, בקרת שיוט, מראות מתקפלות וחישוקי \"17 (במקום \"16). הגבוהה (\"מילאנו\") מציעה בנוסף חלון גג חשמלי כפול, מושבי עור וחישוקי \"18. כדאי לציין כי באף אחת מרמות הגימור לא מציעה אלפא חיבור AUX ,USB ובלוטות' למערכת השמע, לא אופייני בקטגוריית מחיר זו.\n- רמת אבזור סבירה בלבד. נוחות נסיעה, מרחב מצומצם לנוסעים, לא ספורטיבית, תג-מחיר גבוה יחסית.\nהג'ולייטה תקסום בעיקר לנהגים עם סימפטיה מיוחדת למותג האיטלקי, על כל המשתמע מכך. עבור השאר, בשוק הקומפקטיות-יוקרתיות יש אלטרנטיבות, חלקן עדיפות."}
{"article_id": "0,7340,L-4142835,00.html", "header_title": "ביצעתם עבירת תנועה חמורה? הקנס יוכפל", "full_text": "יש לציין כי התיקונים שמגיש כעת משרד התחבורה לאישור ועדת הכלכלה, הוכנו עוד ב-2008, בתקופת כהונת שר התחבורה הקודם, שאול מופז. מקור חלקן מוקדם אף יותר: ההחלטה על הכפלת הקנס לנסיעה אסורה בנתיב תחבורה ציבורית התקבלה כבר ב-2007, במסגרת תוכנית ממשלתית לעידוד השימוש בתחבורה ציבורית.\nבתגובה לפניית ynet בעניין העיכובים באישור התקנות, בחרו היום (ד') במשרד התחבורה להאשים את ועדת הכלכלה. לטענתם, הוועדה \"לא מצאה לנכון להניח על סדר יומה\" את התיקונים המוצעים."}
{"article_id": "0,7340,L-4135890,00.html", "header_title": "השירות ברכבת מעצבן? נסו לתבוע, זה עובד", "full_text": "בית המשפט המחוזי בבאר שבע דחה בקשה של רכבת ישראל, לערער על פסק דין שניתן נגדה בבית המשפט לתביעות קטנות בבאר שבע, ובו חוייבה לפצות נוסע ב-1,000 שקלים (500 פיצוי ו-500 הוצאות משפט). הפיצוי הוא בגין עוגמת נפש וסבל שנגרמו לנוסע בעת שנסע עם בנו הקטן לבילוי בתל אביב, ברכבת צפופה בה תאי השרותים היו נעולים והמזגן לא פעל.\nמנכ\"ל משרד התחבורה המתפטר חייב לנו הסבר\nאלא שהרכבת ביקשה רשות לערער על פסק הדין. לטענתה, בית הדין לתביעות קטנות טעה כאשר פסק כי הצפיפות ברכבת בזמן שיא מהווה עילת תביעה, וכי הקביעה ש\"שנוסע סביר מצפה שיהיה לו מקום ישיבה\", עומדת בסתירה לפסק דין קודם (פס\"ד זורניצר) אשר קבע כי אין חובה לרכבת להקצות מקום ישיבה לכל נוסע, וכי מי שרוצה להבטיח לעצמו מקום ישיבה, רשאי לרכוש את השרות בתוספת תשלום (מקומות שמורים).\nאלא שבית המשפט המחוזי בראשות השופטת רויטל יפה-כץ, דחה את הטיעונים. לטענת השופטת, פסק הדין בפרשת זורניצר אינו מחייב, שכן מדובר בפסיקה שניתנה גם היא בבית דין לתביעות קטנות, מה עוד שהנסיבות היו שונות. עוד נאמר כי הגשת ערעור על קביעת בית המשפט לתביעות קטנות אינה אוטומטית, ומחייבת בקשת רשות מבית המשפט, וזאת כדי לתת משקל גדול להכרעת בית הדין לתביעות קטנות - ששומע את טענות הצדדים.\n\"בית המשפט הזה ששמע את העדויות, שלא נסתרו על-ידי הרכבת, בדבר הפסקת הפעילות של מיזוג האויר ותאי השרותים הסגורים, צדק בקביעותיו כי נגרמה עוגמת נפש לנוסע... באשר לגובה הסכום שנקבע, ערכאת הערעור לא תמהר להתערב, בוודאי לא כאשר מדובר בסכום פעוט כשם שנפסק\".\nהשופטת שלחה גם עקיצה לטיעוני הרכבת, לפיהם אם התובע רצה מקום ישיבה, היה עליו לרכוש מקום שמור בתוספת תשלום. זאת כאשר לבית המשפט התברר כי לא היתה כל אפשרות לפעול בדרך זו, מאחר שבימי העומס אין מקומות שמורים.\nהשופטת הוסיפה ואמרה כי \"לא היה ראוי לטעון כי הצפיפות בתחבורה הציבורית אינה תופעה זמנית או חולפת, כאילו מדובר בגזירת גורל. במקום לחשוש מפני תביעות חוזרות בגין תופעה זו, ראוי היה לפעול להקטנת התופעה ובמידת האפשר לביטולה\". בסיכום קבע בית המפט המחוזי בדחותו את בקשת הערעור, כי לא מצא שנפלה טעות בהכרעת בית הדין לתביעות קטנות."}
{"article_id": "0,7340,L-4144475,00.html", "header_title": "הרישיון: מסחטת הכספים של משרד התחבורה", "full_text": "הוצאת רישיון נהיגה בישראל עולה אלפי שקלים. על-פי אומדנים עדכניים, הסכום נע בין כ-3,500 שקל ל-8,500 שקל - כך לפחות קובע מרכז המחקר של הכנסת. אז איך קרה שלמרות הסכום הגבוה אותו נדרש לשלם כל מבקש רישיון נהיגה, בכירי משרד התחבורה אינם מהססים לקבוע כי מורי הנהיגה רק מלמדים \"לעבור טסט\", ואינם מלמדים נהיגה? ואיך קרה שדבר לא משתנה, למרות שכבר קרוב לעשור בוחנים במשרד התחבורה פתרונות שונים ומשונים?\nנתחיל עם קצת מספרים: במדינת ישראל נערכים מדי שנה כ-490 אלף מבחנים עיוניים, וכ-390 אלף מבחנים מעשיים. העלות: 46 שקל\nעד 2001 הונהג פיקוח על מחיר העמדת המכונית למבחן המעשי. מסיבות שלא ממש ברורות עד היום, בוטל אותו פיקוח. כאשר נשאל בכיר באגף הרישוי לפני כשנתיים לסיבת הביטול, ענה \"אני לא רוצה להיכנס (לזה, ש.ה)... פשוט לפני ‎תשע שנים (זה התקבל) בהחלטה עם שר התחבורה, (ו)המנכ\"ל\". התוצאה: ב-10 השנים שחלפו מאז בוטל הפיקוח, התייקר המחיר שמשלמים התלמידים על השימוש במכונית בלא פחות מ-400%.\nבמשרד התחבורה מודעים היטב לנטל הכלכלי הבלתי-נסבל שנופל על גבם של התלמידים. עובדה - לא פחות מארבע שנים מתנהלים דיונים במשרד בעניין דרכים לתיקון המצב. למשל, באמצעות החזרת אותו פיקוח שבוטל משום מה. אלא שארבע שנים של דיונים במשרד התחבורה עדיין לא הביאו להחלטה כלשהי."}
{"article_id": "0,7340,L-4128554,00.html", "header_title": "שיבושים בקווי הרכבת? נוסעים מתעדים תסכול", "full_text": "עשרות אלפי נוסעי רכבת ישראל סבלו בשבוע החולף משיבושים קשים בתנועת הרכבות. ובעידן בו כמעט כל אחד מצויד במצלמה בטלפון הנייד, היה זה רק עניין של זמן עד שתיעוד יוצא דופן יצוץ ברשת, ויספק זווית נוספת למה שהתרחש בתוך ומחוץ לקרונות, במהלך העיצומים שנקטו עובדי הרכבת.\nעם כל הכבוד לכל כלי התקשורת שסיקרו את הפשלות והנוסעים הזועמים, רק מי שחווה זאת על בשרו, יהיה מסוגל לתעד את הכעס וחוסר האונים בדרך ישירה ובלתי ערוכה. לפניכם צילומי וידאו כפי שנלכדו בעדשת המצלמה של נוסעים מתוסכלים שבסך הכל ביקשו להגיע ליעדם בשלום. קלטתם או הקלטתם קטעים נוספים? שתפו אותנו.\n:\n1. העיצומים החלו ללא התראה מוקדמת. חלק מהרכבות האטו עד כדי עצירה מוחלטת באמצע הדרך. נוסעים שנותרו בקרונות כבני ערובה, נאלצו להעביר איכשהו את זמנם. חלקם, כך מסתבר, הגדילו ראש והחליטו לקחת יוזמה מקורית ולהנעים את האווירה בקרונות עם מוזיקת רקע שהושמעה לא פחות מאשר בכריזה הפנימית של הרכבת.\n2. בקו אחר, עצרה הרכבת כמה עשרות מטרים מהתחנה. לנוסעים לא היתה ברירה ובעיקר לא סבלנות. הם פרצו את הדלתות וצעדו על הפסים. מה שמדהים לראות בסרטון הבא, שתועד על-ידי אחד הנוסעים, כי בין כל אלו שעשו דרכם על הפסים, היו גם חתן וכלה שבוודאי לא דמיינו לעצמם כי זו תהיה הדרך אותה יאלצו לעבור בדרך לחופה.\n3. קטע הוידאו הבא צולם כבר על רציף הרכבת. ניתן לראות בבירור אדם שרוע על הקרקע כשמסביבו התקהלות של נוסעים שחשו לעזרתו. אומנם לא ניתן לקבוע בוודאות מה היתה הסיבה שהביאה לסיטואציה הזו, אך חדי האוזן שיקשיבו לחילופי הדברים בסרטון, יצליחו להרכיב את הפאזל ולשער מה קרה שם רגע לפני שהמצלמה נשלפה מכיסו של הנוסע שקלט והקליט.\n4. הסרטון הסוער הבא מתעד ויכוח קולני ואלים בין אחד הנוסעים לבין איש הביטחון. כפי שתיראו, אנשים שניסו להתערב מהצד, לא בדיוק הצליחו לצנן את הרוחות על הרציף. ככה זה כשאחד מרגיש מרומה וחסר אונים, ואילו האחר מרגיש, ובכן, לא ברור מה הרגיש.\n5. הנה קטע שמוכיח שלא בכל מקום קל ופשוט להרים את הנייד ולצלם. נוסעת שניסתה לשמוע את תגובתו של מנהל התחנה באשר לפיצוי על איחור הרכבות, נבלמה בכוח על-ידי המאבטח בכניסה, שדרש ממנה להפסיק את ההקלטה. צודק או לא? אתם תחליטו."}
{"article_id": "0,7340,L-4198023,00.html", "header_title": "שברולט וולט - אין קונים, והייצור מושהה", "full_text": ". ג'נרל מוטורס, יצרנית שברולט, הודיעה על סגירה זמנית של מפעל הייצור שמייצר את הוולט - מכונית הכלאיים בעלת מנוע חשמלי ומנוע בנזין לצורך טעינה. מדובר במכונית החשובה ביותר לתדמית החדשה של GM, והיא תוצר של שנות פיתוח ארוכות ויקרות. אלא שלמרות העניין הרב שהיא מעוררת בתקשורת, הציבור לא השתכנע והמכירות נמוכות בהרבה מהצפוי.\nג'נרל מוטורס מדווחת על מכירות של 1,023 יחידות בלבד בפברואר, וגם זה מבטא התאוששות מסוימת לאחר ההתרסקות בינואר - 603 יחידות בלבד. לצניחה\nבעקבות המכירות הנמוכות - 7,671 יחידות בלבד בשנת 2011 לעומת יעד של 10,000 יחידות - בג'נרל מוטורס נאלצים כעת להשהות את הייצור. ביצרנית מדווחים על מלאי של כ-6,300 יחידות בסוכנויות, מה שיספיק בקצב המכירות הנוכחי ליותר מ-150 ימי מכירות. לכן הייצור במפעל המייצר את המכונית יופסק לחמישה שבועות, בתקווה שהיעלמות פרשיית ההתלקחות תחזיר את הלקוחות לאולמות התצוגה. בכל מקרה, ב-GM כבר לא מאמינים שימכרו 60 אלף וולט כפי שחזו בתחילה לשנת 2012, ונראה כי יעד ריאלי יותר יהיה פחות מ-15 אלף יחידות.\nמצבה הקשה של הוולט מודגש עוד יותר בהשוואה למתחרתה העיקרית, ניסאן ליף. למרות טווח הנסיעה המוגבל והיעדר מנוע מאריך-טווח, הליף נמכרה בכמות גבוהה יותר אשתקד - 9,674 יחידות. השנה מכירותיה דומות לאלה של הוולט, כאשר בינואר נמכרו ממנה יותר יחידות ממתחרתה האמריקאית, ובפברואר משמעותית פחות."}
{"article_id": "0,7340,L-4198283,00.html", "header_title": "מתחילת השנה: 56 הרוגים בתאונות דרכים", "full_text": "חורף קשה, צפיפות גדלה והולכת על הכביש ותשתיות בטיחות גרועות. ובכל זאת, מספר ההרוגים על כבישי ישראל מתחילת השנה נמוך משמעותית מהתקופה המקבילה בשנתיים האחרונות. לעומת 74 ו-76 הרוגים ב-2011 ו-2010 בהתאמה, נהרגו השנה על כבישי ישראל 56 בני אדם. כך עולה מדיווחי כתבי החדשות של ynet ואנשי hnn."}
{"article_id": "0,7340,L-4195886,00.html", "header_title": "לקסוס GS הושקה בישראל: החל מ-354 אלף שקל", "full_text": "לקסוס משיקה בישראל את ה-GS החדשה, דור רביעי למכונית הסאלון היוקרתית. למכונית, שתתחרה בב.מ.וו סדרה 5 ויגואר XF, מנוע V6 בנפח 2.5 ליטר, שמספק 209 כ\"ס ו-25.8 קג\"מ, והוא מאיץ את ה-GS מעמידה ל-100 קמ\"ש בתוך 8.6 שניות ולמהירות מרבית של 230 קמ\"ש. המנוע משודך לתיבת שישה הילוכים אוטומטית, ומניע את הגלגלים האחוריים.\nה-GS החדשה תוצע בשלוש רמות גימור, כאשר הבסיסית שבהן תכונה \"Luxury\" ותציע בין היתר 10 כריות אוויר, מערכת מולטימדיה עם DVD ו-12 רמקולים, מצלמת נסיעה לאחור, חיישני אורות וגשם ותאורת LED. מחירה יעמוד על\n354,000 שקל. מלבדה, יוצעו גרסאות \"Premium\" (שכוללת בין היתר גם דיפוני עץ וחיישני חנייה משודרגים) תמורת 404,000 שקל וגרסת \"F-Sport\". זו האחרונה תכלול מתלים ספורטיביים מתכווננים, מושבי ספורט וגם את מערכת ההיגוי האחורי שהושקה לראשונה ב-GS בדור הנוכחי. מחירה יעמוד על 439,000 שקל.\nלצד גרסאות אלה, לקסוס צפויה להשיק בישראל בחודש מאי גם את ה-GS450h, גרסת הכלאיים שתוסיף מנוע חשמלי למנוע הבנזין הקיים. מחיר גרסה זו עדיין לא פורסם."}
{"article_id": "0,7340,L-4195840,00.html", "header_title": "תמונות רשמיות: קיה K9 היוקרתית נחשפת", "full_text": "קיה פרסמה הבוקר (ג') תמונות רשמיות ראשונות של מכונית הדגל החדשה שלה. מדובר במכונית סדאן גדולה, שתתחרה בב.מ.וו סדרה 5 ולקסוס GS, ותציע הנעה אחורית ומנועי V6 ו-V8. למכונית ניתן בדרום-קוריאה השם K9, לאחר שבעבר אנשי קיה התייחסו אליה\n.\n\t היצרנית עושה שימוש בשיטת שמות אלפא-נומרית במולדתה, כאשר ה-K9 תמוצב מעל ה-K7 (המשווקת בשווקים מסוימים תחת השם קדנצה) וה-K5 (האופטימה שתגיע בקרוב לישראל). בכך קיה מאשרת כי ה-K9 תצטרף למבחר, ולא תחליף דגם קיים.\nבקיה מסבירים כי הבחירה באות K, נובעת לא רק מכך שמדובר באות הראשונה בשם היצרנית (Kia), אלא גם משתי מילים נוספות: Kratos (שלטון, דומיננטיות או כוח ביוונית) ו-Kinetic (דינמיות באנגלית). השם K9 לא צפוי לשמש את המכונית בשווקי ייצוא, כך שאם היא תגיע לישראל זה יהיה ככל הנראה עם שם אחר. קיה לא מפרטת יותר בנוגע לרכב החדש, ועדיין אין מפרט טכני שלו. עם זאת, ניתן לשער כי הוא יעשה שימוש במכלולים דומים לאלה של יונדאי ג'נסיס.\nמחברת טלקאר, יבואנית קיה לישראל, נמסר כי דגם \"ה-K9 שתמונותיה הרשמיות הופצו הבוקר לראשונה, מיועדת לשיווק בשוק הקוריאני בלבד. הדגם המיועד לייצוא הינו ה-KH (שם הקוד בו השתמשה קיה בעבר, ר.צ) ואנו מבצעים לגביו בדיקה לטובת אפשרות הייבוא שלו לישראל, שעה שיוצע עם תקינה מתאימה\"."}
{"article_id": "0,7340,L-4103966,00.html", "header_title": "הדרך הארוכה והיקרה לרישיון הנהיגה", "full_text": "משרד התחבורה הציג אתמול (ג') בוועדת הכלכלה בכנסת את תוכניתו לרפורמה מקיפה בלימודי הנהיגה. השינוי העיקרי הוא החלפת שיטת הלימוד הנהוגה כיום - לימוד עצמאי למבחן העיוני, ולימוד מעשי עם מורה נהיגה - בכזו המבוססת על \"מרכז לימוד נהיגה\" (מל\"ן). תלמידי הנהיגה יעברו באותו מרכז את הלימודים העיוניים והמעשיים, ובסופם יקבלו היתר נהיגה זמני ויידרשו לנהוג עם מלווה לתקופה של חצי שנה.\nיש לציין כי לאור הבעייתיות הכרוכה ביישום הרפורמה, לא סיימה אתמול ועדת הכלכלה את אישורה, ונראה כי יידרשו עוד שני דיונים לפחות עד שתאושר. אלא שגם לאחר האישור בוועדה, נדרשת הרפורמה לקבל את אישור מליאת הכנסת, בהצבעה בקריאות שנייה ושלישית.\nבמצגת מיוחדת שהכינו במשרד התחבורה לוועדת הכלכלה, נכללה רשימת כשלים שמצא המשרד בשיטת לימוד הנהיגה כיום. אלה הכשלים העיקריים עליהם מצביע המשרד:"}
{"article_id": "0,7340,L-4133653,00.html", "header_title": "מנכ\"ל משרד התחבורה המתפטר חייב לנו הסבר", "full_text": "בערב יום הכיפורים,\nמנכ\"ל\n\t משרד התחבורה, אלוף (מיל.) דן הראל. התפטרות זו באה במפתיע, שכן שר התחבורה,\nלתפקיד\n\t רק כתשעה חודשים קודם לכן. דבר ההתפטרות פורסם אמנם בכלי התקשורת, אולם סיבת ההתפטרות לא נמסרה. לא בהודעה הרשמית והלקונית של משרד התחבורה, אשר ציינה כי השר ימצא מנכ\"ל חדש בתוך שלושה שבועות. ולא בהודעה מטעמו של המנכ\"ל המתפטר, אשר סירב להתייחס באופן כלשהו לסיבות שהביאו אותו לטרוק בפתאומיות את הדלת.\nכידוע, עיתונים אינם מדפיסים כתמים לבנים, ואמצעי שידור אינם משדרים שתיקות. בהעדר הודעה מסודרת, פרסמו אמצעי התקשורת השערות - מבוססות על\nחשוב שהציבור יידע מדוע עזב המנכ\"ל את תפקידו במפתיע, אחרי זמן כה קצר. הדרישה הזו אינה צהובה. אין כאן עניין של רכילות או מציצנות. אבל יש כאן עניין של מנהל תקין, של זכות הציבור לדעת, ושל שמירת אמון הציבור במערכות השלטון. כל עובד ציבור, וממילא כל עובד מדינה, ועל אחת כמה וכמה בעל תפקיד בכיר כמנכ\"ל, הוא נאמן הציבור. את משרתו קיבל בנאמנות מטעם הציבור, את משכורתו קיבל מקופת הציבור, לו הוא חייב את נאמנותו ולו הוא חייב דין וחשבון.\nאמנם, השר והממשלה הם שמינו את הראל לתפקיד, אך הם עשו זאת כשלוחיו של הציבור וכנאמניו, ולא כאנשים פרטיים; גם משום כך, חייב המנכ\"ל המתפטר דין וחשבון לציבור כולו ולא רק לשר שחתם על כתב המינוי שלו.\nלו היה המצב הפוך והשר היה מפטר את המנכ\"ל, חזקה עליו שהיה מבהיר מדוע תשעה חודשים אחרי שמינה אותו לתפקיד, הוא מפטרו. כאשר המנכ\"ל מתפטר בסיטואציה כזו, יש בכך משום הבעת אי-אמון במערכת, אלא אם כן ההתפטרות נובעת מסיבות אישיות-פרטיות, כמו מחלה חלילה. במקרה כזה אין מקום לדרוש פירוט ויש לכבד את פרטיותו של האיש. אלא, שלא המשרד ולא הראל טענו שכך הדבר.\nאם המניע להתפטרות הוא עקרוני, ראוי שהציבור יידע מהן המחלוקות הנוגעות לאחד התחומים המשפיעים ביותר על המצב החברתי, על איכות חיינו ואפילו על החיים עצמם. אם הראל חולק על הכיוון אליו מוביל השר כץ את משרד התחבורה ואת המערכות המורכבות עליהן הוא שולט ומשפיע, זכותנו לדעת זאת. אין כאן נושאים ביטחוניים ואין מקום לסודיות. זהו נושא ציבורי שהשקיפות יפה לו וזכות הציבור לדעת על-מנת שיוכל לשפוט.\nהתפטרות יכולה להיות גם קריאת תגר על אופן הניהול של השר את המשרד, גם את זאת על הציבור לדעת. השר הוא שחקן פוליטי ועל ציבור הבוחרים בבואו לשקול את בחירתו, לדעת שהמנכ\"ל שמונה על-ידי השר, בתוך זמן קצר הגיע למסקנה שאינו יכול לעבוד תחתיו. והרי המנכ\"ל המתפטר אינו אדם חסר ניסיון שלא תיפקד במערכות גדולות.\nמדובר במי שהיה אלוף מאד מוערך בצה\"ל, אלוף פיקוד הדרום שהוביל את מבצע הפינוי מרצועת עזה ללא נפגעים וכמעט באפס אלימות, נספח צה\"ל בארה\"ב ואפילו סגן הרמטכ\"ל. זאת ועוד, במרחב הציבורי לא ניתן להפריד לחלוטין בין ה\"מה\" לבין ה\"איך\" ודרך ההתנהלות הופכת למהות עצמה.\nאם המניע להתפטרות המפתיעה הוא הכרתו של הראל כי אינו יכול למלא את תפקידו כפי שהוא מבין אותו בגלל מבנה המשרד, בגלל מערך הכוחות והיחסים בו, בגלל התרבות הארגונית שהתגבשה במשרד התחבורה במהלך השנים, הרי שההתפטרות עלולה להעיד על כישלונו של הראל לשנות את כל אלה.\nיתכן כי ההתפטרות מעידה על קוצר רוח והיא באה בטרם עת, לפני שהראל הספיק להמיר התנהלות צבאית לתרבות ארגונית אזרחית, לזהות את בעלי העניין השונים, למפות אותם ולרתום אותם להשגת המטרות שהציב לעצמו. כשלון כזה כמעט תמיד רובץ לפתחו של המנהל. אם זהו המצב, גם את זאת צריך הציבור לדעת.\nאבל אנחנו, הציבור, לא קבלנו כל הסבר. לא מהשר ולא מהמנכ\"ל. שניהם חייבים לנו הסבר להתפטרות המפתיעה."}
{"article_id": "0,7340,L-4143649,00.html", "header_title": "הכפלת קנסות? שר התחבורה דואג רק לאוצר", "full_text": "\"אין בהצעת משרד התחבורה להעלאת קנסות התעבורה, שום מסר בטיחותי. עושה רושם כי יש בה דאגה אך ורק לקופת המדינה\". כך אומר יו\"ר ועדת התעבורה בלשכת עורכי הדין, עו\"ד שי גלעד, בתגובה\nלפיו משרד התחבורה יעלה בקרוב את הקנסות המוטלים על נהגים בגין ביצוע שורת עבירות תנועה, בהן אי-ציות לרמזור אדום, ביצוע פניית פרסה אסורה ונסיעה בנתיב תחבורה ציבורית.\n\"בדברי ההסבר לתיקונים לחוק מצביע משרד התחבורה על מסוכנות העבירות, ולפיכך מציע להעלות את גובה הקנס בגינן\", אומר עו\"ד גלעד. \"ואכן, עבירות אי-ציות לאור אדום ברמזור ואי-ציות להוראות תמרור עצור ותן זכות קדימה, הן הגורם הדומיננטי לתאונות דרכים עם נפגעים במדינת ישראל. עיון בנתוני הלשכה המרכזית לסטטיסטיקה, מלמד כי שלוש העבירות מהוות כ-30% מכלל העבירות שגורמות לתאונות דרכים עם נפגעים\".\nבכנס שהתקיים בשנה שעברה, הציג פרופסור שנער עמדה דומה לזו של עו\"ד גלעד. שנער, שאז עוד כיהן כמדען הראשי של הרשות לבטיחות, הסביר כי החמרת ענישה - למשל, באמצעות הגדלת קנסות - תישא תועלת מוגבלת בלבד. הגברה משמעותית של ההרתעה, כך הבהיר, יכולה להיות מושגת באמצעות הגדלה משמעותית של האכיפה, שתגדיל בהתאם את הסבירות להיתפס בזמן ביצוע עבירות תנועה.\nנקודה נוספת שהעלה שנער, נוגעת לפערים חברתיים: \"האם ערכם של 750 שקל זהים לכל נהג?\", שאל שנער, \"העונש חייב להיות משמעותי עבור כולם, אבל 'ערך' הקנס שונה עבור אנשים שונים\". מכאן עולה כי הגדלת קנסות תעבורה צפויה לפגוע בעיקר במי שמתקשים לעמוד בתשלום הקנסות כבר כיום. זאת, בזמן שנהגים הנמנים עם שכבות מבוססות יותר - נפגעים פחות."}
{"article_id": "1,7340,L-4194992,00.html", "header_title": "מתחילת השנה: 53 הרוגים בתאונות דרכים", "full_text": "שלושה בני אדם נהרגו בשלוש תאונות דרכים קטלניות במהלך השבוע החולף, והעלו את מספר ההרוגים מתחילת השנה ל-53 בני אדם. כך עולה מדיווחי כתבי החדשות של ynet ו-hnn. בין ההרוגים ילד שנפגע מרכב חולף, רוכב אופנוע ונוסעת באוטובוס שנפגע ממשאית. מספר ההרוגים מתחילת השנה נמוך מזה שנרשם אשתקד, או ב-2010.\nכפר קאסם. ילד כבן 4 נהרג לאחר שנפגע מרכב חולף\nצומת גן חיים. רוכב אופנוע נהרג לאחר שנפגע מרכב חולף.\nסמוך לצומת נחל שורק. אישה אחת נהרגה בתאונת דרכים קשה בין משאית לאוטובוס."}
{"article_id": "0,7340,L-4141418,00.html", "header_title": "איום על הנהג - עברייני תנועה יענשו בחומרה רבה", "full_text": "שנה לאחר שקיבלו את המלצותיה של ועדה מקצועית לבחינת שינויים באכיפת חוקי התעבורה, השלימו משרדי המשפטים והתחבורה את הכנתו של תזכיר חוק חדש, שנועד להחמיר משמעותית את ענישתם\nרוצים דוגמאות? בבקשה. בחרתם במשפט במקום לשלם קנס, והורשעתם? הקנס יוכפל פי 1.5. נתפסתם נוהגים עם כמות אלכוהול גבוהה פי 3 מהמותר? התרגלו למוניות בשלוש השנים הקרובות. חציתם מסילת ברזל, וגרמתם לרכבת לעצור? צפו למאסר של עד חמש שנים, וקנס שעלול להגיע ל-225 אלף שקל. וזו רק ההתחלה.\nמעיון בתזכיר החוק שפרסמו משרדי המשפטים והתחבורה, עולה כי הנשק העיקרי של המדינה נגד עברייני התנועה, עומד להיות פסילת רישיון הנהיגה של עבריינים. על-פי החוק החדש, יורחב משמעותית השימוש בפסילות, לתקופות שבין 30 ו-90 יום, ובגין עבירות רבות מבעבר.\nכדי לצמצם את מספר הנהגים שממשיכים לנהוג למרות שרישיונם נפסל - הנאמד בעשרות אלפים - מתכוונים משרדי המשפטים והתחבורה להטיל על נהגים אלה עונש מאסר מינימאלי של חודשיים, כאשר חלקו יהיה בפועל. על-פי החוק, \"נהיגה בפסילה היא עבירה הנעשית ביודעין, ומבטאת זלזול בשלטון החוק ובסמכות הרשויות האוכפות. אין תועלת להעניש על עבירה של נהיגה בזמן פסילה בפסילה נוספת, שספק אם תכובד יותר מקודמתה\"."}
{"article_id": "0,7340,L-4143711,00.html", "header_title": "מסתמן: רפורמת לימודי הנהיגה בסכנה", "full_text": "רפורמה מקיפה בלימודי הנהיגה, שיישומה אמור היה להתחיל ב-2012, עשויה להידחות לתקופה בלתי-מוגבלת. הסיבה: בכירים במשרד התחבורה סבורים כי לשקול מחדש את הנהגתה, וזאת לאור בעיות קשות שעלולות להתעורר כתוצאה מיישומה, בהן פגיעה בצעירים המתגוררים בפריפריה וייקור לימודי הנהיגה. על-פי הערכות, שר התחבורה, ישראל כץ, נוטה לתמוך בעמדה זו. במשרד התחבורה סירבו להגיב לפניית ynet בנושא.\nבמסגרת הרפורמה, מציע משרד התחבורה להחליף את שיטת הלימודים הנהוגה כיום: במקום הכשרה על-ידי מורה \"פרטי\", יעברו התלמידים שיעורים עיוניים ומעשיים במרכזי לימוד נהיגה (מל\"נים). במקביל ייושם רישיון נהיגה מדורג: תלמיד שיעבור מבחן מעשי (\"טסט\") יקבל \"היתר נהיגה\", שיותנה בליווי של נהג מבוגר במשך שישה חודשים."}
{"article_id": "0,7340,L-3666808,00.html", "header_title": "מדוע מעכב משרד התחבורה רישיון נהיגה מדורג?", "full_text": "משרד התחבורה מעכב את יישומו של רישיון נהיגה מדורג, עד שיוקמו מרכזי לימוד נהיגה (מל\"נים) חדשים. זאת, בניגוד לעמדת הרשות הלאומית לבטיחות בדרכים, לפיה אין סיבה לכרוך בין הדברים.\nלטענת הרשות, בזמן שאין הוכחה ליעילות מרכזי הנהיגה, אין ספק כי רישיון נהיגה מדורג מפחית את שיעור מעורבות נהגים צעירים בתאונות. מורה נהיגה ותיק: הסיבה העיקרית לקידום מרכזי הנהיגה היא האפשרות לנפח את המערכת וליצור משרות עבור מקורבים.\nבישיבה שנערכה לאחרונה ברשות, קבע המדען הראשי של הרשות, פרופסור דוד שנער, כי יש ליישם בהקדם האפשרי את רישיון הנהיגה המדורג - תהליך הכשרת נהגים ארוך ומורכב מהנהוג כיום. אלא שמשרד התחבורה מתעקש לעכב את יישום הרישיון עד הקמת מרכזי לימוד נהיגה (מל\"נים), שאמורים להחליף ב-2010 את שיטת בתי הספר לנהיגה הנהוגה כיום.\n\"איני מוצא כל סיבה לקדם את הרישיון המדורג במקביל להקמת והפעלת תשתית המל\"נים בישראל\", אומר היום ל-ynet פרופסור שנער. \"בכל העולם התפרסמו מחקרים המוכיחים כי הרישיון המדורג חוסך בחיי נהגים, בעיקר נהגים צעירים. לעומת זאת, איני מכיר מחקרים דומים לגבי מרכזי לימוד נהיגה. זאת, למעט מחקר הערכה ראשוני שנערך בישראל, ומצדד בהקמת מרכזים אלה. עדיין לא הוכח כי מרכז לימוד נהיגה עשוי לחסוך בחיים, ולהפחית את מספר תאונות הדרכים\".\nרישיון נהיגה מדורג ישנה באופן משמעותי את תהליך הכשרת הנהגים, בכך שיאריך את התקופה שבה נדרשים הנהגים החדשים לנהוג בלוויית מורה נהיגה או מלווה. שנער סבור כי קידום רישיון הנהיגה המדורג חייב להיות מהיר בהרבה מכפי שקורה בפועל. \"איני מבין למה זה לוקח כל-כך הרבה זמן. כבר לפני למעלה משנה, הגישה ועדה מיוחדת את המלצותיה הברורות בעניין רישיון הנהיגה המדורג. כעת, עלול הרישיון להתעכב בגלל הזמן הדרוש להקמת המל\"נים, ואין לכך סיבה\".\nרעיון המל\"נים פשוט לכאורה: החל ב-2010, לימודי הנהיגה יתקיימו במרכזים ייעודיים בלבד, שישלבו לימודים עיוניים ולימודי נהיגה מעשיים. תוכנית הלימודים של המל\"נים תהיה אחידה, ותיקבע על-ידי משרד התחבורה והרשות הלאומית לבטיחות בדרכים. הפעלת המרכזים תתבצע על-ידי חברות פרטיות, שיעמדו בתקנים שידרוש משרד התחבורה. על-פי התכנון, צפויים להיפתח החל מ-2010 כ-100 מרכזים ברחבי הארץ.\nבמשרד התחבורה מודעים לדברי שנער ולטענות שמעלים מורי נהיגה כנגד המל\"נים. עם זאת, לדבריהם אין כל ספק כי השיטה החדשה כבר הוכיחה את עצמה במסגרת הניסוי שנערך בכפר-סבא: \"פיילוט המל\"ן שבוצע ב-2007 לווה על ידי ועדה ציבורית, שקבעה כי הניסוי נחל הצלחה רבה. הוועדה המליצה על יישומו המלא והרחבתו לכל הארץ, במטרה לשפר את רמת הנהיגה בישראל. במקביל לכך נערך מחקר מלווה שתוצאותיו היו דומות - המחקר קובע כי שיעורי המל\"ן תרמו תרומה משמעותית ללומדים. מסקנות המחקר מצביעות על שורה ארוכה של יתרונות בהפעלת המל\"ן.\nבהתייחסות לטענה כי המל\"נים ישמשו לקידום מקורבים, אומרים במשרד כי \"הטענה כי שיטת המל\"נים נועדה לקדם אינטרסים כלכלים של מקורבים במשרד התחבורה, משוללת כל יסוד. המל\"ן הוכיח את הצלחתו, ואין בסיס לניסיון לייחס למל\"ן שיקולים אחרים\".\nבנוגע לקידום הרישיון המדורג במקביל למל\"נים, מסבירים במשרד כי \"השילוב בין רישיון הנהיגה המדורג והמל\"ן נעשה מאחר ששני אלמנטים אלה משלימים זה את זה. בנוסף לכך קיים קשר טכני בין שני הנושאים כאשר המל\"נים הם 'התחנה' שבאמצעותם תבוצע ההדרכה לקראת הליווי.  פרופ' שנער אינו מתנגד למל\"נים לכשעצמם, אלא מביע חשש שבשל הקושי שעלול להיווצר בהעברת החקיקה יעוכב פרויקט הרישיון המדורג. משרד התחבורה מודע לדבר, ואם יהיה צורך נפעל למציאת פתרונות שיאפשרו לקדם את שני הנושאים במהירות האפשרית\"."}
{"article_id": "0,7340,L-3858798,00.html", "header_title": "סוף שבוע קטלני - 12 הרוגים בתאונות", "full_text": "שבוע רגוע יחסית בדרכים הסתיים באופן טרגי. 12 בני אדם נהרגו בתאונות דרכים שאירעו במהלך ימי סוף השבוע, והעלו את מספר הרוגים בתאונות מתחילת השנה ל-76 בני אדם. מתחילת השנה נרשמה עליה של קרוב ל-40% לעומת התקופה המקבילה אשתקד, בה נהרגו 54 בני אדם.\nביום ו' נהרגו שישה בני משפחה פלסטינית, בתאונת דרכים קשה מאד בין רכב צבאי ממוגן מסוג האמר, לרכב כביש-שטח מסוג לנדררובר דיסקברי. שני מבוגרים ושישה ילדים, בהם תינוקות, מצאו את מותם בתאונה. ביום שבת נהרגו שלושה בני אדם ברכב שעשה דרכו על כביש 90, באזור המלונות של ים המלח. לפי דיווחי המשטרה, הרכב התהפך מסיבה לא ידועה, ויושביו נהרגו במקום. היום (א') לפנות בוקר נהרגו שני בני אדם במכונית שהתנגשה בעמוד בתל אביב. לטענת המשטרה, נהג הרכב שנהרג ברח ממחסום בדיקת רישיונות. עדי ראיה דיווחו כי המשטרה ביצעה מרדף בעקבות הרכב הנמלט.\nיש לציין כי בדיווחים הרשמיים של הרשות הלאומית לבטיחות בדרכים, מופיעים השנה (בינתיים) רק 60 הרוגי תאונות."}
{"article_id": "0,7340,L-4188871,00.html", "header_title": "קיה תציג מכונית יוקרה: יתכן ותשווק גם בישראל", "full_text": "החברה הקוריאנית שהוקמה ב-1944 והחלה לייצר מכוניות ב-1974, בוחרת לראשונה להציע מכונית סדאן גדולה בעלת הנעה אחורית. הדגם החדש, המבוסס כנראה על פלטפורמת יונדאי ג'נסיס, ממשיך למעשה את קו הצגת דגמים-אחים של שתי היצרניות השייכות לאותו קונצרן. יש לכן להניח כי בעתיד תציע קיה גם מכונית קופה גדולה בעלת הנעה אחורית ובסיס זהה - בדיוק כמו הג'נסיס קופה של יונדאי.\nהאיורים שפורסמו מלמדים כי הדגם החדש ישמור על קו העיצוב הנוכחי של קיה, אותו מוביל ראש מחלקת העיצוב המוערך, פיטר שרייר. קו עיצוב זה מכונה \"הטיגריס\", ועיקרו סבכה קדמית מוכספת ההופכת צרה במרכזה. מעיצוב זה ניתן להתרשם כיום בכל דגמי קיה, ובעיקר באלו המודרניים יותר כמו האופטימה, סול והסיד.\nהדגם החדש, המכונה בינתיים בשם הקוד KH, יהווה את ספינת הדגל של המותג הקוריאני וימוצב מעל האופטימה. לא ברור אם מכונית זו תחליף את הקדנצה\nגדי שניידר, מנהל הפיתוח העסקי של טלקאר, יבואנית קיה לישראל, מסר כי \"כשהדגם יוצע בתקינה מתאימה לשיווק בישראל נשקול לייבאו\". יש לציין כי דגם היוקרה של יונדאי, הג'נסיס, אינו נמכר בישראל - למרות שבעבר שקלו את הנושא ביבואנית יונדאי, חברת כלמוביל, ואף ייבאו לכאן מכוניות לתקינה."}
{"article_id": "1,7340,L-4191841,00.html", "header_title": "מתחילת השנה - 50 הרוגים בתאונות דרכים", "full_text": "ההרוגים בתאונה המחרידה בין אוטובוס הילדים למשאית הכבדה בשבוע החולף, אינם כלולים בסיכום הרוגי תאונות הדרכים, שכן האירוע - כך נמסר מהרשות הלאומית לבטיחות בדרכים - עדיין תחת חקירה. ועדיין, 50 בני אדם נהרגו על כבישי ישראל מתחילת השנה, מספר דומה לשנתיים האחרונות בתקופות המקבילות\nברשות הלאומית מסבירים כי נושא תאונת הדרכים הקשה, בה קיפחו את חייהם שבעה ילדי בית ספר ומורה, לאחר שהאוטובוס בו נסעו נפגע ממשאית ישראלית כבדה, נמצא עדיין תחת חקירת הגורמים המוסמכים - הן בצד הישראלי והן הפלסטיני. יש לציין כי ראש הממשלה הפלסטיני, סלאם פיאד, הודיע היום על הקמת ועדת חקירה שתבדוק את הסיבות שהובילו לתאונת הדרכים הקשה. בראש הועדה יעמוד שר הפנים הפלסטיני, והיא תגיש את מסקנותיה לפיאד בתוך שבועיים.\nרחוב החשמונאים, קרית מוצקין. הולכת רגל נהרגה לאחר שנפגעה מרכב חולף ב-12.2.\nכביש 444. אדם אחד נהרג בתאונה בין רכב פרטי למשאית.\nרחוב לילנבלום, נתניה. הולך רגל נהרג לאחר שנפגע מרכב."}
{"article_id": "0,7340,L-4014269,00.html", "header_title": "אושר: דן הראל הוא מנכ\"ל משרד התחבורה", "full_text": ". הראל מחליף בתפקיד את יעקב גנות, שכיהן כמנכ\"ל משרד התחבורה ב-18 החודשים האחרונים, ו\nלתפקיד\n\t מנכ\"ל המשרד לביטחון פנים. ראש הממשלה, בנימין נתניהו, אמר כי הראל \"שתפקד בצורה מרשימה כסגן הרמטכ\"ל, יוכל להשתלב היטב במשרד התחבורה ולהצטיין במסגרת תפקידו\".\nשר התחבורה, ישראל כץ, שהמליץ לממשלה על הראל לתפקיד \"בשל ניסיונו הרב בניהול מערכות גדולות ומורכבות\", בירך על המינוי. כץ ציין כי \"הראל יסייע להוביל את מהפכת התחבורה שמקדם בימים אלה המשרד, ויהיה שותף מלא בביצוע ויישום הפרויקטים הגדולים והאתגרים העומדים בפני המשרד\". לדברי דובר משרד התחבורה, מינוי הראל אינו דורש את אישורה של הוועדה הבוחנת מינויים בשירות הציבורי - ועדת שפניץ - משום שהמינוי אושר על ידי הממשלה."}
{"article_id": "0,7340,L-4133048,00.html", "header_title": "הכירו את א', אולי שוטר התנועה המהיר בעולם", "full_text": "ב-7 יוני 2008, עמד השוטר א' בשול הימני של כביש מספר 20 (\"נתיבי איילון\"), ומדד את מהירותן של המכוניות החולפות באמצעות מכשיר ממל\"ז. עד מהרה קלט המכשיר מכונית הנעה במהירות יותר מכפולה מזו המותרת על-פי חוק: לא פחות מ-211 קמ\"ש. א' מיהר להיכנס לניידת, ויצא למרדף, תוך שהוא מצליח לדבריו לשמור על קשר עין רצוף עם מכונית שהתרחקה ממנו בקצב של כ-58 מטר בשנייה. כ-1.5 קילומטר מהמקום בו עמד, עצר השוטר את הנהג הממהר.\nאלא שלמרות זריזותו ונחישותו של א', זוכה הנהג בסוף השבוע בבית המשפט לתעבורה בתל-אביב. איך זה קרה? בהכרעת הדין, מסביר השופט עופר נהרי כי \"בכל הכבוד והערכה ליכולותיו של השוטר, יתכן שאירעה טעות בזיהוי הרכב החשוב, וכי אולי עוכב הנאשם על לא עוול בכפו... חישוב פשוט ומניח את הדעת מלמד כי פערי מרחק וזמן משמעותיים ייווצרו בין הרכב החשוד והניידת\".\nמאוחר יותר, התבקש השוטר להשיב על כמה שאלות נוספות, ושוב התקשה לספק תשובות: \"השוטר נשאל כמה זמן לקח לו כדי להתחיל בנסיעה ולהאיץ, והשיב כי אין הוא יכול להעריך\", ממשיך השופט. \"השוטר נשאל כמה זמן לקח לו להגיע למהירות של 100 קמ\"ש מרגע שהחל בנסיעה, והשיב כי אין הוא יכול להעריך\". בנוסף, השוטר לא שלל את טענת הנהג, ולפיה בעקבותיו נעו ארבע מכוניות ואופנוע.\nוהנה עוד בעיה קטנה: השופט נהרי מציין כי מהפרוטוקול עולה כי השוטר א' הוסמך להפעיל את מכשיר הממל\"ז ב-1 בספטמבר 2008 - שלושה חודשים\nשמדד את החשוד במהירות של 211 קמ\"ש. אמנם לא על בעיה זו נסמך זיכוי הנהג, אך ספק אם הייתה לעובדה זו תרומה חיובית במשפטו.\nבסיכום הכרעת הדין, מסביר השופט נהרי כי מכלול הראיות שהוצגו בפניו, ביחד עם חוות דעת המומחה מטעם ההגנה, \"הותירו את אותו ספק, אשר מצדיק זהירות שמא עלול להיות מורשע בדין נהג רכב אשר איננו נהג הרכב שביצע את העבירה\". במלים פשוטות: התביעה לא הצליחה להוכיח כי הנהג שנתפס, הוא אכן אותו נהג שמהירות נסיעתו הייתה 211 קמ\"ש.\nאם הייתה מצליחה התביעה להוכיח כי הנהג החשוד האט את מהירות נסיעתו כאשר זיהה את ניידת המשטרת, יתכן כי הייתה מצליחה גם להוכיח כי הוא זה שנמדד במהירות של 211 קמ\"ש. אלא שהשופט נהרי מבהיר כי אין כל הוכחה או אף סבירות שהנהג אכן האט. \"כשאם שאולי סביר להניח שנהג יאט במצב שכזה, כך יש סבירות מבחינת התנהגות אנוש כי נהג לא יאט... אין עדות מפי השוטר אם הייתה האטה או לא הייתה האטה, ולמותר להניח שאם הייתה האטה, וממהירות כה גבוהה, אזי השוטר היה מאזכר אותה\"."}
{"article_id": "0,7340,L-4134012,00.html", "header_title": "לידיעת הממהרים: המצלמות החדשות מושבתות", "full_text": "המדינה החליטה לדחות את הפעלתן של 37 מצלמות מהירות ורמזור דיגיטליות חדשות, שהותקנו לאחרונה בכבישי ישראל. ל-ynet נודע כי הדחייה המפתיעה, לפחות עד סוף שנה זו או תחילת 2012, נועדה לאפשר בחינה מחודשת של מהימנות מערך האכיפה החדש, וזאת במטרה למנוע מנאשמים שייתפסו נוהגים במהירות מופרזת, מלערער על אמינות הצילומים.\nבמשרד לביטחון פנים אמרו היום (ג') ל-ynet בתגובה כי המערכת מוכנה להפעלה, אך \"המשרד ביקש מהחברה שתפעיל את המערכת, חוות דעת של מומחים על\nבמקביל לבדיקה המחודשת, פנה השר לביטחון פנים, יצחק אהרונוביץ', ליו\"ר ועדת הכלכלה, ח\"כ כרמל שאמה, בבקשה לקדם הצעת חוק ממשלתית, הקובעת \"חזקת אמינות\" למצלמות המהירות. אם תאושר הצעת החוק, לא ניתן יהיה לערער על אמינות המכשיר והממצאים אותם הוא מפיק.\nהצעת החוק, אותה מנסים משרדי הממשלה לקדם\n,\n\t נועדה גם-היא לקצר את ההליכים המשפטיים, שלעתים מתמשכים שנים ארוכות. עם זאת, נגד ההצעה נמתחת ביקורת משפטית חריפה, בטענה כי תפגע קשות בזכויות הנאשמים ובאמון הציבור במערכת המשפט.\nמאז זכתה ב-2009 חברה פרטית במכרז שערך המשרד לביטחון פנים, נדחה מועד ההפעלה המבצעית של המצלמות מספר פעמים. בספטמבר 2010 אמרו במשרד לביטחון פנים כי מצלמות ראשונות יחלו לפעול בינואר 2011, אך באפריל נדחה מועד הפעלתן ליוני, וכעת כאמור מתברר כי הפעלתן נדחית שוב.\nראוי לזכור כי על מערך המצלמות הדיגיטליות מדברים במשרד לביטחון פנים ובמשטרה כבר יותר מעשור. למשל, עוד בנובמבר 2002 הצהיר ראש אגף התנועה דאז, ניצב יעקב רז, כי \"אנחנו נכנסים לעידן הדיגיטלי. ישראל תהיה בין המדינות המתקדמות והבודדות שעוסקות בכלל בתחום של אכיפה אלקטרונית דיגיטלית\".\nארבע שנים לאחר מכן, בישיבה של ועדת הכלכלה, פירט המשנה למנכ\"ל המשרד לביטחון פנים, אליעזר רוזנבאום - המוביל את הפרויקט גם כיום - את לוח הזמנים: \"אנו מדברים על רבעון אחרון של ‎2007, תחילת פריסה... השלב הראשון שאנו מדברים עליו הוא בין ‎60 ו-‎70 מצלמות, לאחר מכן מרחיבים ל-‎100, אחר-כך ל-‎200, אחר-כך ל-‎300\". חמש שנים אחרי אותה ישיבה, לא הופעלה אפילו מצלמה אחת.\nהדחיות והעיכובים הרבים בהתקנת המצלמות והפעלתן, גורמת לבעיה חמורה: התיישנות הטכנולוגיה. מערך האכיפה הדיגיטלית שיופעל בישראל החל ב-2012 מבוסס על טכנולוגיה מיושנת יחסית, שמופעלת במדינות שונות מאז סוף שנות ה-90. למעשה, בחלק מהמדינות - למשל באנגליה - כבר הוחלט לצמצם את מערך המצלמות. זאת לאחר שלא הוכח חד-משמעית כי הן מסייעות להגברת הבטיחות בכבישים.\nבשנים האחרונות הוצגו מערכות אכיפה מתקדמות יותר, שיכולות לא רק לאכוף את חוק, אלא גם למנוע תאונות. כבר בשנת 2000 פרסם האיחוד האירופי מחקר בנושא אכיפה אוטומטית, ובו נסקרה מצלמת רמזור שפותחה על-ידי חברה שבדית: כאשר מכונית מתקרבת במהירות גבוהה מדי לרמזור אדום, מאריך מחשב הבקרה של המצלמה את מופע האור האדום לשאר כלי הרכב בצומת.\nבמדינות אחרות מופעלות כבר כמה שנים מערכות מתוחכמות הרבה יותר מאלו שנראה בקרוב בישראל. למשל, בפורטוגל מותקנות מצלמות מהירות המשולבות במערכת הרמזורים: כאשר מכונית מתקרבת במהירות גבוהה מסף שנקבע מראש, רמזור שמותקן בהמשך הכביש מתחלף לאדום, ומאלץ את הנהג לעצור. המערכת מבוססת על ההבנה כי שיעור הציות לרמזורים גבוה משמעותית מהציות לחוקי המהירות.\nוכך נשארת מדינת ישראל עם טכנולוגיה מיושנת יחסית, שלדעת מומחים תוכל בעיקר להגדיל את הכנסות המדינה. בכמה כסף מדובר? רוזנבאום מהמשרד לביטחון פנים העריך ב-2006 כי \"אנו מדברים על ‎500 אלף דוחות בשנה, על ‎100 מצלמות, שזה כמות הרבה יותר גדולה מהיום... ‎500 שקל ממוצע לדו\"ח, זה מכניס הרבה כסף למדינה\". ולמי שמתקשה בחשבון, התוצאה היא הכנסות של רבע מיליארד שקל בשנה.\nאלא שלפי הערכות עדכניות, הסכום עלול להיות הרבה יותר גבוה. באוקטובר 2010 העריכו במשרד לביטחון פנים כי עם הפעלת המערך החדש במלואו - 200 מצלמות מהירות ו-100 מצלמות רמזור - יופקו מדי שנה כ-1.8 מיליון דו\"חות, שיכניסו כ-925 מיליון שקל. גם אם תתברר הערכת המשרד כמוגזמת, אין כל ספק כי הגבייה מקנסות תעבורה תעשיר את המדינה במאות מיליוני שקלים בשנה.\nבחברת מלם-תים, הזכיינית שמקימה את מערך מצלמות האכיפה, הפנו את ynet לאגף התנועה. מאגף התנועה במשטרה נמסר כי נושא הפעלת מצלמות המהירות נמצא באחריות המשרד לביטחון פנים. ממכון התקנים נמסר כי \"המכון לא העניק תו תקן למצלמות מהירות\"."}
{"article_id": "0,7340,L-3569459,00.html", "header_title": "מורי הנהיגה מסרבים לאבד בלעדיות", "full_text": "אם לא די בצרות שנחתו עליו לאחרונה, נראה כי כבר בימים הקרובים יאלץ משרד התחבורה להתמודד עם חזית חדשה - מורי הנהיגה. אלה מתקוממים כנגד התכנית לבטל את פעילותם העצמאית של בתי הספר לנהיגה, ובמקומם להקים 100 מרכזים גדולים ללימוד נהיגה בכל רחבי הארץ. שם, ורק שם, ניתן יהיה ללמוד נהיגה. בדו\"ח סיכום הניסוי של הפעלות מרכז נהיגה יש ביקורת חריפה על התכנית - הן על שיטות הלימוד והן על ההיתכנות הכלכלית של המרכזים. לטענת המורים, מדובר בבזבוז זמן ומשאבים, ופגיעה לא מוצדקת במורי הנהיגה ובבתי הספר הקיימים, מבלי לשפר את רמת לימוד הנהיגה או רמת הנהגים החדשים\nשביתה ממושכת באגף הרישוי שכללה השבתת מבחנים ושירותים שונים לאזרח, כישלון חרוץ במבחני תיאוריה חדשים, שערוריית רישיונות\nהרעיון מאחורי התוכנית חדשה הוא להגדיל את פיקוח משרד התחבורה על תוכנית לימודי הנהיגה ויישומה בפועל, וכן מתן אפשרות לתלמידים ללמוד בשיטות חדשות יותר, באמצעות אמצעי המחשה אלקטרוניים שונים. כל זאת במטרה להעלות את רמת הלימוד. אלא שפעילות-ניסוי (פיילוט) שנערכה באחרונה בכפר סבא, שם פעל מל\"ן דומה בין דצמבר 2006 ליוני 2007, הוגדרה על-ידי מנהל המרכז ככישלון.\nבדו\"ח הסיכום מותח מנהל המל\"ן, דודו משה, ביקורת חריפה על הפרויקט ועל היכולת ליישם אותו. \"לא ניתן היה להתאים את השיטה לתנאי השטח\", הוא כותב, ומוסיף הערוץ אחרות: \"תכני הלימוד נעשו בצורה חובבנית ומצועצעת. המצגת עצמה עשויה בצורה רדודה ולא מעניינת, למעט שלושה סרטונים... לא הוכנו עזרי לימוד כגון ספרי לימוד מסודרים, חוברות עבודה וכו'... לא מורגש שום הגיון מקצוע בתכנים... השעורים לא עניינו את הצעירים ואף שיעממו אותם... רוב מערכי השיעור נגמרו הרבה לפני זמן השיעור שנקבע... הקשר בין החלק המעשי הנלמד ברכב, לחלק העיוני הנלמד במל\"ן, היה רופף\".\nבמשרד התחבורה בחרו שלא להגיב בינתיים, למרות שטענות מורי נהיגה הועברו אליהם לפני למעלה משבוע. עוזי יצחקי, סמנכ\"ל בכיר ליבשה במשרד התחבורה, אמר אתמול (ד') בתגובה: \"תוצאות הפיילוט שנערך בשרון דווקא מצביעות על הצלחה, לפי דוחות שקיבלנו מוועדה ציבורית שעקבה אחרי הניסוי. הדו\"ח של מנהל הפרויקט לצערי מוטה, שכן במהלך הניסוי דרש המנהל להעלות את שכרו. משסירבנו לכך, החלו הדוחות שלו על פעילות המל\"ן להשתנות לרעה... נכון שיש דברים מסוימים שצריך לתקן, ואנו עובדים על כך.\n\"אשר לטענות על חוסר הכדאיות הכלכלית, יש לנו דוחות של שני כלכלנים שליוו את הפרויקט. הם מדברים על צורך בהשתתפות נוספת של תלמידי הנהיגה, ומשמעות הדבר - העלאת מחיר לימוד הנהיגה. אנו עובדים עכשיו על קיזוז התוספת שתידרש, על-ידי הקטנת מספר שעורי המינימום מ-28 ל-24. הפעלת פרוייקט הנל\"ן לא תעשה לפני השלמת הליך חקיקה לשינוי פקודת התעבורה, שנמצא עדיין בעיבוד סופי של המחלקה המשפטית שלנו. רק באחרונה קיבלנו אישור של הממונה על ההגבלים העסקיים לפרויקט, שלא יצא לפועל לפני השנה הבאה. אבל בינתיים אנו מתכוונים לערוך קורסים למורי נהיגה ולבוחנים, כדי להתאים את עבודתם לתנאים החדשים\"."}
{"article_id": "0,7340,L-3464094,00.html", "header_title": "הדרך לרישיון הנהיגה עוברת מהפיכה", "full_text": "אם לא יהיו תקלות של הרגע האחרון,\nתעבור ישראל כבר ב-2009 לתהליך רישוי נהיגה מדורג, אשר נועד להקנות לנהגים החדשים כישורי נהיגה טובים יותר. הרשות הלאומית לבטיחות בדרכים מתכננת לקדם את שינויי החקיקה הנדרשים לשינוי השיטה ושילוב חלק מהשינויים, עוד במהלך השנה הקרובה - כך נודע ל-ynet.\nהסטטיסטיקה אינה מותירה מקום לספק: מעורבות נהגים צעירים - עד גיל 18 - בתאונות דרכים, גבוהה כמעט פי שניים מחלקם היחסי באוכלוסיה. מחקרים בכל העולם מצביעים על כך שהשנה הראשונה לאחר קבלת רישיון נהיגה, היא המסוכנת ביותר. הסיבה העיקרית למעורבות היתר של צעירים בתאונות היא חוסר ניסיון בנהיגה.\nאולם, כדי לצבור יותר ניסיון, על נהגים חדשים לבלות זמן רב יותר מאחורי ההגה - ובכך הם נחשפים לסיכוי גדול יותר להיות מעורבים בתאונה. שיטת\nפרופסור דוד שנער, המדען הראשי של הרשות הלאומית לבטיחות בדרכים וחוקר בעל שם עולמי בתחום התחבורה, מסביר ל-ynet: \"בתהליך לימוד הנהיגה, אנחנו לומדים למעשה יכולת בסיסית להפעיל רכב בתנועה. אולם, אחרי שעוברים את מבחן הנהיגה המעשי, תהליך הלמידה אינו נגמר. מה שצריך לעשות הוא לדאוג שהמשך תהליך הלימוד יהיה בעל סיכון מינימאלי\".\nחזי משיטה, מנכ\"ל עמותת אור ירוק, מחזק את דבריו של שנער עם דוגמאות מהעולם: \"במדינות בארה\"ב בהן הונהג רישיון נהיגה מדורג, נרשמה ירידה של בין 11% ל-38% במעורבות צעירים בתאונות דרכים - וככל ששיטת הרישוי מחמירה יותר, כך השיפור גדול יותר\".\nאך לא רק בהכשרת הנהג מקווים יוזמי השינוי לטפל. למלווי הנהג הצעיר יש חלק משמעותי בהצלחת תהליך ההכשרה. שנער: \"הנהיגה בליווי מאפשרת לצעיר להמשיך לנהוג עם נהג בעל ניסיון, ובכך ללמוד הרגלי נהיגה ודפוסי התנהגות נכונים\". על החשיבות של ליווי אפקטיבי אפשר ללמוד מנתונים שמציג משיטה: \"מחקרים שבוצעו בעקבות פרויקט 'אור ירוק לחיים', במסגרתו עוברים הנהג החדש והמלווה הכשרה לקראת תקופת הליווי, מצביעים על ירידה של יותר מ-20% במעורבות בתאונות בקרב צעירים שהשתתפו בפרויקט\".\n\"זו אכן בעיה שאי אפשר לפתור באופן מוחלט,\" אומר שנער, \"אבל ככלל - נהגים מבוגרים מעורבים בפחות תאונות, ולכן אפשר להניח שרובם נוהגים נכון יותר מנהגים צעירים. בכל מקרה, האלטרנטיבה - לפיה הנהג הצעיר ינהג לבד - אינה טובה\".\nומה הסיבה להגבלות הנהיגה השונות שיוחמרו לפי השיטה החדשה, למשל הכפלת משך הליווי והגבלה שונה לשעות יום ולילה? שנער: \"הרעיון במגבלות אלה הוא להפחית את חשיפת הנהג החדש למצבים מסוכנים, למשל נהיגת לילה, המביאה עמה שלוש בעיות שונות - ראות מוגבלת, עייפות מצטברת של הנהג ובילוי הכולל לעיתים שתיית אלכוהול.\nבנוסף, מגבלות שמוטלות על הסעת נוסעים, נועדו לצמצם את חשיפת הנהגים הצעירים ללחץ חברתי. הסיכוי של נהג להיות מעורב בתאונת דרכים גבוה יותר כשהוא מסיע נוסעים - במיוחד צעירים\".\nכך גם לגבי אלכוהול. ההצעה לאסור לחלוטין שתיית אלכוהול לפני הנהיגה, בניגוד להיום, נובעת מהשפעתו החזקה במיוחד של האלכוהול על נהגים צעירים. משיטה מסביר: \"מחקרים מוכיחים שנהגים צעירים וחסרי ניסיון מושפעים יותר מאלכוהול - וצריך לזכור ששבריר שנייה מפריד לעתים בין חיים למוות. ככל שהגיל יורד, השפעת האלכוהול גדולה יותר\".\nכאמור, רישיון הנהיגה המדורג מונהג בהצלחה במדינות רבות בעולם כבר שנים ארוכות. למשל, רפורמה דומה בוצעה בשבדיה ב-1993, במסגרתה הורד גיל תחילת לימודי הנהיגה מ-17 וחצי ל-16, בעוד שהגיל המינימאלי להוצאת רישיון נשאר 18. על-פי נתונים שמציגה עמותת אור ירוק, הארכת תקופת הליווי הביאה לירידה של כ-40% במעורבות בתאונות דרכים בקרב נהגים צעירים שהתחילו את לימודי הנהיגה בגיל 16. לעומתם, בקרב צעירים שלא ניצלו את הארכת תקופת הליווי, לא נרשמה כל ירידה בשיעור המעורבות בתאונות.\nראוי לציין כי במדינות שונות בעולם נהוגות תוכניות רישוי מדורג שונות - אולם הרעיון המנחה זהה בכולן: לאפשר לנהגים הצעירים לצבור ניסיון רב יותר, ולרכוש מיומנויות נהיגה נכונות יותר. הרישיון המדורג המתוכנן בישראל נחשב למחמיר באופן יחסי. משיטה: \"אם נאמץ את הרישיון המדורג כפי שהוא מוצע, ישראל יכולה להיות המובילה בעולם בתחום נהיגת צעירים. זו הזדמנות פז לשר התחבורה הנוכחי, שאול מופז, לשנות את תרבות הנהיגה בישראל - הרישיון המדורג ישנה יותר מכל דבר אחר\".\nכמובן שהצלחת הרישיון המדורג בחו\"ל אינה מבטיחה את הצלחתו בישראל. אחרי הכל, האופי שלנו אינו נראה מתאים במיוחד לשיטה שמותירה כל-כך הרבה מקום ל\"עיגול פינות\" - בעיקר בכל הנוגע לתקופת הליווי. אולם, משיטה אופטימי: \"רישיון הנהיגה המדורג מפזר טוב וארוך יותר את תהליך לימוד הנהיגה וצבירת הניסיון. זה דבר שההורים יבינו. אף אחד הרי לא מוכן לשחק עם החיים של הילדים שלו. אם השינוי בשיטת הרישוי יתקבל, הילדים יצאו לנהיגת הסולו כשירים יותר, וההורים יהיו רגועים יותר\".\nמה שנראה כרגע כאיום הגדול על רישיון הנהיגה המדורג, הוא דווקא משרד התחבורה עצמו. למרות המרץ שמאפיין לאחרונה את שר התחבורה, שאול מופז, נראה כי הבירוקרטיה במשרדו היא המכשול הגדול בפני שינוי שיטת הרישוי. בשיחות שלא לציטוט, הביעו כמה מבכירי המשרד פסימיות לגבי סיכויי ההצלחה של הרשות הלאומית לבטיחות בדרכים לאמץ את הרישיון המדורג. הסיבות שנמנו נגעו בעיקר לקשיים בירוקרטים מוכרים: מחסור בתקציבים, מחסור בכוח-אדם, ועוד.\nאז מה יהיה? משיטה מסכם: \"כמו שהשר בעצמו אומר, הבירוקרטיה אכן הורגת\"."}
{"article_id": "0,7340,L-4188418,00.html", "header_title": "התגעגעתם? עובדי הרכבת שוב מאיימים לשבות", "full_text": "ועד עובדי הרכבת הודיע היום (א') להנהלת החברה, כי בכוונתו לשבש את תנועת הרכבות בתוך 48 שעות. בהנהלה אומרים כי יו\"ר הוועד, גילה אדרעי, הבהירה כי העיצומים ננקטים כמחאה על ההחלטה לבצע עבודות תחזוקה במאות קרונות חדשים באמצעות היצרנית, חברת בומברדייה. בנוסף, החל מהבוקר משבית הוועד ארבעה קטרים, ובכך גורם לשיבושים בתנועת הרכבות.\nבהנהלה גם אומרים כי הוועד החליט להשבית החל ממחר (ב') את הקו בין ראשון לציון והוד השרון. לטענת בכירים בהנהלת הרכבת, השבתת הקו מגיעה כתגובה\nמנגד, בוועד העובדים זועמים על טענות ההנהלה. \"מנכ\"ל הרכבת משקר, ועצר מיוזמתו את הוצאתם של קטרים חלופיים במקום אלו שהושבתו. זו הסיבה לשיבושים\", כך אומרים בוועד, ומוסיפים כי \"בימים האחרונים בוצעו מינויי קרובים, כולל קרובי משפחה - בניגוד לנהלים\". בוועד גם מאשימים את ההנהלה במסע הכפשה נגד העובדים, שנועד להחלישם ולפגוע בתדמיתם הציבורית.\nבחודשים האחרונים מתנהל בין הוועד והנהלת הרכבת סכסוך מתוקשר וחריף, בעניין העברת עבודות התחזוקה במאות קרונות החדשים לידי היצרנית. בין הצדדים מתנהל משא ומתן בניהול יו\"ר הרכבת, אורי ויוגב, ויו\"ר ההסתדרות, עופר עיני. לדברי מקורבים לנושא, הפערים בין הצדדים משמעותיים, ואינם צפויים להיפתר ללא התערבות של הדרג הפוליטי - שר התחבורה, ישראל כץ, ושר האוצר, יובל שטייניץ.\nבהנהלת הרכבת ובמשרד האוצר טוענים כבר תקופה ארוכה כי ביצוע עבודות התחזוקה על-ידי היצרנית היא הדרך היחידה שבה תוכל החברה להתמודד עם הגידול הצפוי בכמות הקרונות. עוד אומרים שם כי רמת התחזוקה כיום, כפי שהיא מבוצעת על-ידי עובדי החברה, אינה גבוהה מספיק, וכדי לשפר את הבטיחות ורמת השירות יש להעביר את עבודות התחזוקה בקרונות החדשים לידי היצרנית.\nמנגד, בוועד טוענים כי המהלך הוא צעד ראשון בדרך להפרטת הרכבת. בהסתדרות תומכים בעמדת הוועד, ומסבירים כי העברת עבודות התחזוקה תאפשר לממשלה להכניס \"עובדי קבלן\" לרכבת ישראל. עם זאת, יש לציין כי על-פי המתווה המוצע, העובדים שייבצעו את התחזוקה באותם קרונות יועסקו על-ידי חברת בומברדייה, ולא יהיו עובדי קבלן. בנוסף, ביצוע עבודות תחזוקה על-ידי חברות חיצוניות הוא נוהל מקובל ברכבת, שכלל אינו חדש.\nנהג קטר ותיק ברכבת דוחה היום את טענות הוועד בעניין ליקויים לכאורה בהכשרת נהגים. \"זה פשוט לא נכון\", הוא אומר ל-ynet. \"ההכשרה הייתה מצוינת, וכל החומר הועבר בצורה ברורה\". לדבריו, השבתת הקטרים מגיעה על-רקע מינוי מנהל חדש לאחת מתחנות הרכבת. \"זה הרי הכל פוליטיקה. לא נתנו לה למנות את המקורב שלה, ועכשיו אנחנו צריכים לסבול בגלל זה\".\nמקור בחברה מסכים עם הדברים, ומציין כי ההחלטה להשבית את הקטרים מגיעה לאחר שהם כבר פעלו בשבועות האחרונים. \"היא (יו\"ר הוועד, ש.ה) רק מחפשת לקפוץ על מציאות\", אומר המקור ל-ynet. \"הדבר שהכי הרגיז אותה היא שמינו מישהו לנהל את התחנה ביבנה שלא היה המקורב שהיא ניסתה לקדם\".\nיש לציין כי בוועד אומרים כי סיפקו פתרון חלופי לקטרים המושבתים, בדמות קטרים אחרים, אך בהנהלה החליטו למנוע מהם מלהפעיל אותם. בוועד טוענים כי הסיבה לכך היא מאבקי כוח שמנהל מנכ\"ל הרכבת, בועז צפריר, שנועדו ליצור דה-לגיטימציה לוועד ולעובדים."}
{"article_id": "0,7340,L-4194992,00.html", "header_title": "מתחילת השנה: 53 הרוגים בתאונות דרכים", "full_text": "שלושה בני אדם נהרגו בשלוש תאונות דרכים קטלניות במהלך השבוע החולף, והעלו את מספר ההרוגים מתחילת השנה ל-53 בני אדם. כך עולה מדיווחי כתבי החדשות של ynet ו-hnn. בין ההרוגים ילד שנפגע מרכב חולף, רוכב אופנוע ונוסעת באוטובוס שנפגע ממשאית. מספר ההרוגים מתחילת השנה נמוך מזה שנרשם אשתקד, או ב-2010.\nכפר קאסם. ילד כבן 4 נהרג לאחר שנפגע מרכב חולף\nצומת גן חיים. רוכב אופנוע נהרג לאחר שנפגע מרכב חולף.\nסמוך לצומת נחל שורק. אישה אחת נהרגה בתאונת דרכים קשה בין משאית לאוטובוס."}
{"article_id": "0,7340,L-4187646,00.html", "header_title": "המכונית החשמלית של אגסי - מבחן ישראלי ראשון", "full_text": "המכונית החשמלית של אגסי יוצאת לדרך. ארבע שנים וחודש בדיוק לאחר ההכרזה המקורית, במעמד ראש הממשלה דאז אהוד אולמרט, ונשיא רנו-ניסאן, קרלוס גוהן, עובר הפרויקט היומרני של אגסי לפסים מעשיים. וב\"מעשיים\" הכוונה שתוך שבועות ספורים תחל חברת בטר פלייס, יבואנית המכוניות וספקית תשתית החשמל, למסור מכוניות לקהל הרחב. למה זה לקח כל כך הרבה זמן? מנכ\"ל בטר פלייס ישראל, משה קפלינסקי, מסביר זאת במכשולים בירוקרטיים שונים. אבל זה בוודאי לא העיקר כעת. שכן נהיגה במכונית על כבישי ישראל, היא הסיבה לשמה אנחנו כאן. מסלול של 60 ק\"מ מהרי ירושלים לבירה, ו-100 ק\"מ נוספים למחרת עד למטה החברה בראש העין, דרך נקודת החלפה - אחת מ-20 שיעמדו לרשות בעלי המכוניות בעתיד הממש קרוב.\nהרכב החשמלי של אגסי הוא, בבסיסו, רנו פלואנס רגילה שהוסבה לשימוש במנוע חשמלי. אפילו העיצוב, שזכה למספר שינויים (בולטים בעיקר מאחור), אינו שונה מהותית. למכונית מערך מצברי ליתיום-יון גדול ממדים, שממוקם בעיקר מאחור ותופס את חלק הארי של תא המטען. וכדאי להיות כאן ברורים - עגלת תינוק ממוצעת תכנס כנראה, אך לא הרבה מעבר לכך. תא הנוסעים לעומת זאת, הוא מקום מרווח ונעים, אפילו לחמישה מבוגרים.\nאיכות החומרים וההרכבה סבירה, והאבזור איתו מגיעה המכונית עשיר: בקרת שיוט עם מגביל מהירות, מערכת ניווט לוויני (חלק ממערכת ניהול הטווח עליה נרחיב בהמשך), מערכת שמע עם חיבור USB ו-AUX, ושש כריות אוויר. המחיר? 123,000 שקל ללא \"חבילת חשמל\" נדרשת, הכוללת בין היתר החלפת מצברים חופשית, טעינה המספיקה למספר קילומטרים קבוע מראש ושירות סיוע וחילוץ.\nמפתיע לגלות כי את מפתח ההתנעה לא מחליף מתג. שכן ניתן לצפות להנעה ללא מפתח במכונית חשמלית. למשל בלחיצת מתג, כמו המגאן הקודמת למשל. בעיקר כאשר המשוב להתנעה הוא צליל קל ונורת Go ירוקה שמפציעה בלוח המחוונים. בלי רעש מנוע בנזין, רעידות או דרמות מיותרות. גם ידית בורר תיבת ההילוכים (הילוך אחד, אגב) שגרתי מאוד, עם מסילה אורכית שכוללת הילוך חנייה (P), סרק (N) ונסיעה לפנים ולאחור. אגסי מסביר את הבחירה בפקדים כאלה, ברצון להמנע מחשש לקוחות שאינם מורגלים ביצירה השונה. וזה מצליח בינתיים, לטוב ולרע.\nמי שהתנסה בנהיגה אפילו ברכב כלאיים כמו טויוטה פריוס למשל, לא יופתע לשמוע את היבבה החרישית מהמנוע החשמלי, ומלבד זאת רעשי רוח וצמיגים בלבד. מהירותה המרבית של המכונית החשמלית הוגבלה ל-135 קמ\"ש לטובת טווח נסיעה טוב יותר, אך אין צורך להגיע למהירות זו כדי להתרשם שהמנוע, עם 95 כ\"ס ו-23 קג\"מ, אינו חזק במיוחד. למעשה, הוא מזכיר במיוחד את מנוע ה-1.2 ליטר טורבו של פולקסווגן, עם שפע מומנט מתחילת תנועה, המעניק תחושת זריזות בתחילת הדרך. זה גם אומר שלחיצה לא מתחשבת על המצערת, תגרום להחלקת גלגלים בהאצה לפנים וגם בפניות חדות. שימו לב.\nהסתגלות נדרשת גם לאופי השונה של המנוע. מלבד היעדר הרעש, המנוע נעזר במערכת בלימה שאוגרת אנרגיה - כמו ברכב כלאיים - בזמן גלישה ובלימה. זה מצוין להארכת הטווח, אך מצריך מינון נכון של לחיצה על המצערת, כדי להימנע מהאצה לא רצויה, אך גם מבלימה למהירות נמוכה מהרצוי. כדאי להזכיר גם רעידות מיותרות בתיבה בעת זחילה לפנים בעליה קלה, וגלישה לאחור בעת שחרור המצערת.\nלמרבה הצער, יכולת הכביש של הפלואנס Z.E נחותה מזו של דגם הבנזין. ואין הכוונה כאן ליכולת ספורטיבית משום סוג, אלא לנוחות נסיעה בסיסית. הפלואנס\nה\"רגילה\" היא מכונית נוחה למדי, אך החשמלית הפכה נוקשה ממנה עקב הצורך להקשיח את מתליה כדי לטפל במשקל הנוסף לו אחראים המצברים. הנוחות בתוך העיר ובכבישים משובשים טעונה שיפור, אך במהירות גבוהה יותר המצב משתפר משמעותית - מצב אירוני מעט, בו המכונית אינה נוחה בכבישים ובמהירויות בהם תבלה את עיקר זמנה, וסבירה-פלוס באזורים אליהם תגיע לעיתים רחוקות.\nמה עוד? קשיחות המתלים מכתיבה זווית גלגול (נטיית מרכב) קטנה למדי, ורמת אחיזה גבוהה. לעומת זאת, הבלמים אינם מציעים עוצמת בלימה מרשימה במיוחד (אולי גם עקב תוספת המשקל), ובאופן כללי אין תחושת ביטחון נדרשת, כזו המוכרת לנו ממכוניות משפחתיות מודרניות. בין היתר עקב היגוי קל (מדי), חסר תחושה ודיוק.\nמערכת החיווי בפלואנס החשמלית, עושה שימוש במידע שהיא צוברת על אופי הנהיגה של האוחז בהגה. מידע זה מאפשר לה לחזות את טווח הנסיעה האפשרי בכל רגע נתון. עכשיו, קחו את העובדה שאנחנו לא \"נהגים קבועים\" בפלואנס החשמלית שהועמדה לרשותנו, הוסיפו לכך התרעה מעט צנועה על בעיית טווח מתעוררת, ותקבלו שני נהגי מבחן עומדים-תוהים לצד פלואנס חשמלית, במרחק של כ-20 ק\"מ מתחנות החלפה קרובה, עם מצברים ריקים. כל זאת לאחר שנאלצנו לדלג על-פני יציאה מתוכננת, ולחזור כלעומת שבאנו, תוספת מרחק של כ-10-15 ק\"מ. מוקד השירות היה מהיר ואדיב, ושלח רכב חליפי תוך פחות משעה. זמן מרשים, אלא שקשה לנו להניח כי אלפי מכוניות מתוכננות, יזכו לשירות דומה לזה של כמה עשרות.\nתצרוכת האנרגיה של ה-Z.E במסלול המבחן עמדה על כ-15.8 קילו-וואט שעה ל-100 ק\"מ בממוצע. הנתון המוצהר אגב, עומד על 11.9. ואחרי נסיעה שרוקנה את המצבר ביום הראשון עד כדי 20% בלבד, נדרשה הטענה של כחמש שעות וחצי על-פי מחשב הרכב. ביום השני, בו השתמשנו בשירות החלפת מצברים, ארכה ההחלפה פחות משש דקות. מרשים מאד.\nרנו פלואנס Z.E עדיין אינה מבשרת מהפיכה חשמלית. היא ייחודית, מעניינת ובעלת שורשים עבריים מעוררי גאווה, אך היא בינונית למדי בכל מובן מוטורי. מחד היא גדולה ומכילה חמישה נוסעים בקלות ונושאת תדמית ירוקה, מאידך היא מציגה יותר מדי חסרונות. היא אינה נוחה, אינה זולה במיוחד, ובעיקר מוגבלת (עדיין) על-ידי מיעוט תחנות החלפה וטווח נסיעה בעייתי. הוסיפו לכך ציון בטיחות בינוני במבחן ריסוק, ותקבלו רכישה לא ממש מומלצת. לא בשלב זה לפחות. שכן אין לנו ספק שהעתיד יהיה מעניין יותר, כנראה גם במקרה של בטר פלייס עצמה - אך בעיקר תעשיית הרכב והאלטרנטיבה החשמלית."}
{"article_id": "0,7340,L-4006313,00.html", "header_title": "מנכ\"ל חדש למשרד התחבורה: דן הראל", "full_text": "שר התחבורה ישראל כץ, הודיע היום על מינויו של אלוף במילואים דן הראל (55) לתפקיד מנכ\"ל המשרד. הראל יחליף בתפקיד את יעקב גנות שכיהן בתפקיד המנכ\"ל ב-18 החודשים האחרונים, אך הודיע כי הוא עוזב לטובת המשרד לביטחון פנים.\nבהחלטתו מציין השר כי הראל נבחר לתפקיד \"בשל ניסיונו הרב בניהול מערכות גדולות ומורכבות, והביע את ביטחונו כי הוא יסייע להוביל את מהפכת התחבורה שתשפיע על איכות חייהם של כל אזרחי ישראל. מינויו של הראל כפוף לאישורה של ועדת שפייניץ המאשרת מינויים בשירות הציבורי, צפויה להתכנס בקרוב לאשר את מינויו של הראל.\nהראל כיהן בתפקידו האחרון בצה\"ל כסגן הרמטכ\"ל לפני שהוחלף על ידי באלוף בני גנץ לקראת סוף שנת 2009, לפני כן כיהן הראל כנספח צה\"ל בארצות הברית. הראל שירת כמפקד פיקוד דרום ובתפקיד המזכיר הצבאי בתקופת כהונתם של שלושה שרי ביטחון שונים. הראל סיים בהצטיינות תואר ראשון במדע המדינה באוניברסיטת חיפה, הוא נשוי ואב לשלושה."}
{"article_id": "0,7340,L-4185555,00.html", "header_title": "מתל אביב לאילת ברכבת, תוך שעתיים ו-64 שנה", "full_text": "בישיבה שהתקיימה הבוקר אישרה הממשלה להקים את הקו, שאמור להציע בעתיד נסיעה מתל-אביב לאילת בזמן של כשעתיים ובמהירות של עד 300 קמ\"ש. הקמת הקו תחל לאחר סיום הליכי התכנון השונים וצפויה להימשך כחמש שנים, אך בשלב זה לא נקבע לוח זמנים, תקציב או אף מי יקים את הפרויקט.\nלדברי ראש הממשלה, בנימין נתניהו, \"קו בין תל-אביב ואילת, שייקצר את הנסיעה לשעתיים, ישנה את פני המדינה. כבר\nראש הממשלה ושר התחבורה הצהירו היום כי לקו המתוכנן בין תל-אביב ואילת יש חשיבות לאומית ואסטרטגית. לדבריהם, קו הרכבת העתידי יכול לשמש חלופה לתעלת סואץ, שיאפשר מעבר של סחורות בין המזרח הרחוק - ובעיקר סין והודו - ואירופה. מעבר לכך, הוסיפו השניים, הקו יתרום ל\"חיבור הפריפריה\" ולפיתוחה הכלכלי של העיר אילת.\nמול תמיכתם הבלתי-מסויגת של נתניהו וכץ בקו המתוכנן, ראוי לזכור כי בעשורים האחרונים טענו מומחי כלכלה ותחבורה רבים כי הקמת הקו לאילת אינה כדאית - ולא תוכל להחזיר את ההשקעה, הנאמדת במיליארדים רבים של שקלים. במשרד האוצר, למשל, התנגדו לפרויקט כמעט כל בכירי אגף התקציבים - למעט אורי יוגב, המשמש כיום יו\"ר הרכבת, ונחשב למי שעומד מאחורי תוכנית הפיתוח של רשת המסילות, \"נתיבי ישראל\".\nאלא שהמצדדים בהקמת הקו אומרים כבר שנים ארוכות כי תועלותיו החברתיות והתחבורתיות חשובות משמעותית מההשקעה הנחוצה להקמתו. בכירים בהנהלת רכבת אומרים כי בחינת ההשקעה בקו הרכבת לאילת - כמו בכל קו אחר - צריכה להיעשות בהתאם למדיניות חברתית, ולא רק בראייה כלכלית. ואת המדיניות החברתית, כך מסכמים אותם בכירים, קובעת הממשלה ולא פקידי האוצר."}
{"article_id": "0,7340,L-3303044,00.html", "header_title": "מהפכה בתחום לימוד הנהיגה", "full_text": "בכירי משרד התחבורה אירחו בסוף השבוע עשרות מורי נהיגה, להצגת עקרי תכנית המל\"ן - מרכז לימודי נהיגה. למל\"ן חברו שתי זרועות אופרטיביות בתחום הרגולציה על התחבורה היבשתית - מינהל התנועה ואגף הרישוי.\nמעורבות נהגים חדשים בתאונות גבוהה פי כמה משעורם באוכלוסיה, ונמצא כי האשמה נעוצה גם בהכשרה - ולא רק בפזיזות הנהגים ובלקויי התשתית. \"לא האמנתי שאגיע לרגע זה של יציאת המל\"ן לדרך\", אמר ראש אגף הרישוי שוקי שדה. לדבריו החלו אנשיו לשכור משרדים שיאכלסו את מנהלות התפעול, עם סיום הפיילוט.\nבאפריל 2007 יגובשו הנתונים לכלל דבר חקיקה, ובינואר 2008 תעבור כל שיטת לימוד הנהיגה בישראל, לתכנית החדשה.\nהרקע למל\"ן מתחיל בסוף 2004, עת מנכ\"ל משרד התחבורה דאז, בנציון סלמן, מינה ועדת היגוי שתפקידה לקדם וללוות את הקמת מרכזי הלימוד במתכונתם החדשה. הוועדה הצטוותה להתחיל בפיילוט ב-2006, ועתה הוא יוצא לדרך בתחום הרשויות המקומיות כפר סבא (עיר מגוריו של סלמן) ורעננה (אותה עזב זאב ביילסקי - אביר הבטיחות בדרכים).\nכשהוא מתקשה להסתיר את התרגשותו, מסר מנהל הרשות הלאומית (הישנה) לבטיחות בדרכים, ולדימיר רובין, כי לתוכנית תהיה השפעה מיידית על 120,000 תלמידי נהיגה בישראל. בכל שנה מצטרפת שכבת הגיל של בני ה-17, אשר מספרם נע סביב 70,000 איש, ולהם מצטרפים עוד כ-50,000 מבקשי רשיון נהיגה מגילאים מבוגרים יותר."}
{"article_id": "0,7340,L-3474696,00.html", "header_title": "בעתיד: אכיפה מבלי להוכיח אמינות", "full_text": ". כך בהצעת חוק חדשה, משותפת למשרדי התחבורה והמשפטים, שהגיעה לידי ynet. הצעת החוק, שתעלה ביום ראשון הקרוב לדיון בוועדת השרים לענייני חקיקה, קובעת כי כל מכשירי האכיפה שמפעילה משטרת התנועה הם אמינים, ואין צורך להוכיח את אמינותם בבתי המשפט. זאת, למרות שבעבר קבע בית המשפט לא פעם כי המכשירים אינם אמינים באופן מוחלט.\nהצעת החוק מתייחסת לכל האמצעים המופעלים כיום על-ידי משטרת התנועה: אקדח לייזר למדידת מהירות (ממל\"ז), מכשיר רדאר למדידת מהירות (ממא\"ל, \"מולטינובה\"), מכשיר \"ינשוף\" למדידת כמות אלכוהול באוויר נשוף, ערכת \"נשיפון\" ואחרים.\nכדי להוכיח כיום עבירת תנועה באמצעות ראייה המתקבלת מאמצעי אכיפה, אקדח לייזר למשל, נדרשת משטרת ישראל במקרים רבים להוכיח\n1. בעלי תקן ישראלי, שהוכרז על-ידי הגורמים הרלוונטיים, כמו המשרד לביטחון פנים, משרד התמ\"ס, מכון התקנים, וכו'.\n2. בעלי אישור מכון התקנים הישראלי.\n3. משטרת ישראל פרסמה ברשומות כי תפעיל את המכשיר.\n4. התבצעו בדיקות תקופתיות בהתאם לדרישות מכון התקנים, כדי לאפשר עמידה בתקן לאורך זמן.\n\"האם יתרום החוק הזה לשיפור אמון הציבור? בדיוק להפך\", אומר ל-ynet עו\"ד אילון אורון, מומחה בדיני תעבורה. \"כל מה שיעשה החוק הזה הוא לגרום לפגיעה באמון הציבור במערכת אכיפת החוק\", הוא מוסיף. \"הרי הם הופכים את העגל, לעגל זהב שסוגדים לו. אמינות אמצעי אכיפה אינה מוחלטת הרי, והיא אינה יכולה להיות מוחלטת. אי אפשר - ואסור - למנוע מההגנה מלהביא חוות דעת מטעמה, שתנסה לסתור את עמדת המשטרה ולערער על אמינות הממצאים של אמצעי האכיפה\".\nעם זאת, אורון מסכים כי ישנה בעייתיות בכך שבתי משפט מקדישים זמן רב להוכחת אמינות אמצעי האכיפה. אולם לדבריו, אין בכך משום צידוק למניעת ניסיון ערעור על אמינות ממצאים. אורון: \"כל מכשיר אכיפה צריך להיות מאושר על-ידי מכון התקנים, בכפוף לבדיקות מעבדה ולחוות דעת מומחים. אבל לעורך הדין מטעם ההגנה צריכה להיות האפשרות להביא בפני בית המשפט חוות דעת שתסתור את הממצאים, ואת אמינות מכשירי המשטרה\".\nיש לציין כי בלא מעט מקרים בעבר הצליחו עורכי דין של נאשמים - בעיקר בעבירות מהירות - לערער את אמינות המכשיר ולהביא לזיכוי, לאחר שבית המשפט התרשם כי אכן יש ספק באשר לאמיתות ממצאי המשטרה. בית המשפט קבע בעבר אף סייגים שונים הנוגעים לשימוש בממל\"ז, למשל טווח המירבי בו ניתן למדוד, שימוש בחצובה ועוד - כל אלה בניגוד לדעת המשטרה. גם לגבי מכשיר הינשוף, לבדיקת כמות אלכוהול, הכריז בעבר בית המשפט כי הוא אינו אמין ב-100%."}
{"article_id": "0,7340,L-4133101,00.html", "header_title": "פרסום ראשון: מצלמות חסינות ירי, לאכיפה בווידאו", "full_text": "משטרת ישראל תפרסם מחר (ב') מכרז רכש ראשוני למערכת אכיפה אוטומטית של עבירות תנועה. המערכת נועדה להתמודד עם עבירות המוגדרות \"מסכנות חיים\", אך אינן נאכפות כיום. בין העבירות שיתועדו - חציית קו הפרדה לבן, נסיעה בשול, כניסה לצומת לא פנוי, סטייה מנתיב הנסיעה ואי-מתן זכות קדימה להולך רגל או כלי רכב.\nעל-פי מסמך של המשטרה, המערכת עשויה להידרש בעתיד לאכוף עבירות תנועה נוספות, כמו עקיפה לא-חוקית, אי-שמירת רווח, אי-ציות לתמרורים, פניה\nבמשטרה מסבירים כי \"הפתרון הטכנולוגי המבוקש נדרש להיות מערכת נייחת, שתזהה ותתעד באופן אוטומטי את העבירות, לצורך אכיפה והרתעה ובמטרה להביא לצמצום התופעה\". על-פי מסמכי המכרז, מערכת האכיפה החדשה תותקן בשתי תצורות:\nבמשטרה מציינים כי מערכת האכיפה החדשה מיועדת לצלם בווידאו את קטעי הכביש הרלוונטיים באופן רציף, והיא תידרש לזהות אוטומטית את ביצוע העבירות. סרטוני הווידאו שיישמרו יועברו באופן אוטומטי למרכז פענוח משטרתי, ושם יקבע שוטר אם אכן בוצעה עבירה ואם יש מקום לפתוח בהליכים נגד הנהג. במשטרה מוסיפים כי המערכת תוכל לקלוט ולאגור את כל המידע המצולם בזמן הפעלתה, גם אם לא זוהתה עבירה.\nעל-פי מסמכי המכרז, בסרטוני הווידאו שתפיק המערכת יופיעו פרטים הכרחיים, כמו מספר הרישוי של כלי הרכב המצולם, וכן תאריך וזמן מדויק של הצילום, שיוטבעו על תמונות הווידאו. דרישה נוספת היא לאפשר צילום רציף וללא איבוד קשר עין, כך שסרטון הווידאו יוכל לשמש ראיה מצולמת בבית משפט. במשטרה גם מציינים כי תינתן עדיפות למערכת שאפשר להתקין ולהפעיל באופן קבוע בכלי רכב.\nבמשטרה מציבים דרישות רבות נוספות, כמו יכולת לצלם בכל תנאי מזג האוויר והתאורה, וכן חסינות בפני ונדליזם, טלטלות ואפילו ירי. עוד נדרשת המערכת לאפשר תיעוד של כמה עבירות במקביל, וללא תלות בסוג הרכב - פרטי, דו-גלגלי, אוטובוסים ומשאיות.\nהמערכת החדשה אותה מעוניינת המשטרה לבחון, תשלים - אם אכן תירכש - את מערך המצלמות החדש שיופעל בחודשים הקרובים. הפעלת המערך החדש, שיאכוף עבירות מהירות ומעבר צומת באור אדום בלבד, נדחית כבר תקופה ארוכה. עם השלמתו, צפוי המערך לכלול כ-300 מצלמות: 200 מצלמות מהירות, ו-100 מצלמות רמזור.\nראוי להזכיר כי על אכיפה אוטומטית של עבירות תנועה נוספות המליצו מומחי בטיחות רבים, כבר לפני שנים ארוכות. כך למשל, הוועדה שקבעה את התוכנית הלאומית למאבק בתאונות (\"ועדת שיינין), קבעה כבר ב-2005 כי יש להקים מערך מצלמות וידאו דיגיטליות, שיתעדו מגוון רחב ככל האפשר של עבירות תנועה."}
{"article_id": "0,7340,L-3852062,00.html", "header_title": "מתחילת השנה - 50 הרוגים בכבישים", "full_text": "50 בני אדם נהרגו מתחילת השנה בתאונות דרכים, לעומת 44 הרוגי תאונות בתקופה המקבילה אשתקד. כך עולה מנתונים שאספו ynet ו-hnn מתחילת השנה, ואשר מבוססים על תאונות הדרכים והנפגעים בהן מאז ה-1 בינואר 2010. יש לציין כי נתוני הרשות הלאומית, המתקבלים מדיווחי משטרת ישראל, שונים גם השנה מדיווח זה. לפי נתוני הרשות הלאומית, נהרגו עד עתה בכבישים 45 בני אדם, וזאת לעומת 47 בתקופה המקבילה אשתקד.\nיש לציין כי גם השבוע עולה נתון חשוב ומעניין, לפיו אחוז יושבי מכוניות מקרב ההרוגים בתאונות דרכים, נמוך במיוחד. בין שישה ההרוגים השבוע יש רק אחד אשר נהרג בזמן ששהה ברכב אשר היה מעורב בתאונה."}
{"article_id": "0,7340,L-4183654,00.html", "header_title": "מצלמות אכיפה מעלות את מספר התאונות", "full_text": "כך קובעת היום (ד') הרשות הלאומית לבטיחות בדרכים, שמבהירה כי  מצלמות סמויות או מוסוות אינן משפרות משמעותית את הבטיחות, ואינן מפחיתות ב\"אופן מובהק\" את מספר תאונות הדרכים. יתרה מזאת, מחקרים מעלים חשש כי הצבת מצלמות רמזור חדשות גורמת לעליה במספר התאונות, כתוצאה מבלימות פתע של נהגים.\nעמדת הרשות, הנשענת על כ-40 מחקרים שהתבצעו בישראל ובאירופה, מנוגדת לאופן הצבת המצלמות בכבישי ישראל. מצלמות המהירות החדשות אינן מובלטות: צבען אפור, והן מוצבות לעתים מעבר לנקודה הגבוהה בכביש, ובחלק מהמקומות אף מוסתרות על-ידי עצמים שונים, כמו גשרים או עמודי חשמל.\nעמדת הרשות בעניין מצלמות מוסוות מחזקת טענות שמעלים נהגים רבים, ולפיהן מטרתו העיקרית של מערך האכיפה החדש היא העשרת קופת המדינה. על-פי הערכות של המשרד לביטחון פנים, 60 המצלמות שיופעלו עד סוף השנה עשויות להניב הכנסה שנתית של עד 185 מיליון שקל. הפעלת המערך המלא - 300 מצלמות - עלולה להכניס לקופת המדינה כמעט מיליארד שקל מדי שנה.\nבהתייחסם למצלמות רמזור, אומרים ברשות כי לאחר הצבת מצלמות חדשות דווקא עולה מספר התאונות. הרעה משמעותית נרשמת בתאונות חזית-אחור: ברשות מסבירים כי העלייה במספר התאונות נובעת \"משום שנהגים בולמים באופן בלתי צפוי, ומפתיעים את הנהגים שנוסעים אחריהם\". שיפור מסוים נרשם בתאונות מסוג חזית-צד. בכל מקרה, המצלמות משפיעות על הנהגים בצורה משמעותית יותר כאשר קיים שילוט המצביע על מיקומן.\nעל-פי הרשות, מצלמות המהירות שהותקנו בישראל ימדדו לא רק מהירות רגעית - מהירות בזמן המעבר ליד המצלמה - אלא גם מהירות ממוצעת בקטעי כביש.\nעל-פי נייר העמדה שפרסמה הרשות לבטיחות, אכיפת עבירות מהירות תתרום לשיפור משמעותי בבטיחות. \"מצלמות מהירות מפחיתות תאונות מכל הסוגים ב-24%\", מציינים ברשות. \"רוב התוצאות תקפות לגבי תאונות ללא הרוגים, ואולם לגבי תאונות קטלניות נמצאה השפעה גדולה יותר\".\nעל-פי נתוני הרשות ואגף התנועה של המשטרה, 18% מכל הדו\"חות שניתנו לנהגים ב-2009 היו בגין עבירות מהירות. רוב הדו\"חות נרשמו בגין עבירות שבוצעו בכבישים בינעירוניים, ובהתבסס על שימוש במכשירים ידניים - בעיקר \"אקדח לייזר\" (ממל\"ז). עוד אומרים ברשות כי מהירות מופרזת הייתה הסיבה הישירה ל-7% מכלל התאונות הקטלניות ב-2010.\nיש לציין כי מחקרים שנערכו בעבר קבעו כי השפעת המצלמות גדלה משמעותית כאשר מספרן גדל. במלים פשוטות, על-מנת להשיג שיפור בבטיחות יש להציב מצלמות רבות ככל האפשר. כך בדיוק מתכוונת לעשות מדינת ישראל: עד סוף השנה צפויה הפעלת 60 מצלמות - 40 לאכיפת עבירות מהירות, ו-20 לאכיפת חצייה אסורה של צומת. אם יוחלט לפרוס את מערך האכיפה במלואו, יופעלו בסך הכל 200 מצלמות מהירות ו-100 מצלמות רמזור.\nכפי שעולה מנייר העמדה של הרשות, יש פער גדול בין מספר התאונות שנגרמות בפועל בגלל מהירות, ופוטנציאל השיפור שטמון באכיפת עבירות מהירות: לפי הנתונים שהוצגו, 7% מסך התאונות הקטלניות נגרמו בגלל מהירות, אלא שלהערכת הרשות, אכיפת עבירות מסוג זה תביא להפחתה של כ-24% במספר התאונות מכל הסוגים. כיצד מוסבר הפער?\nברשות אומרים כי מהירות היא הסיבה המשנית לתאונות ועבירות רבות. למשל, כאשר נהג מאבד שליטה, מבצע עקיפה לא בטוחה, או אינו מציית לתמרור, יתכן כי הסיבה לכך היא מהירות מופרזת. על-פי הרשות, \"עלולים להיות מצבים בהם מהירות גבוהה מדי לא אפשרה לנהגים להספיק לבלום, או שגרמה להם לקבל החלטה לנסות ולהשלים את חציית הצומת בגלל החשש שלא יספיקו לבלום\".\nמול גישת הרשות, לפיה מהירות היא גורם עיקרי לתאונות דרכים רבים, יש מומחי בטיחות שסבורים כי התמונה מורכבת משמעותית. תאונת דרכים היא תוצאה של כמה סיבות ונסיבות, ומהירות תמיד תהיה אחת מהן - שכן מכונית מעצם טבעה היא עצם הנמצא בתנועה. אלא שכביש בטיחותי ומתוכנן היטב, ומכונית בעלת אמצעי בטיחות רבים ומתקדמים, יקטינו משמעותית את הסיכוי לתאונה - או לחלופין יצמצמו את נזקיה.\nגם לגבי יעילות מצלמות המהירות יש מחלוקת. מומחי בטיחות אומרים כי עבירת המהירות העיקרית של נהגים היא \"מהירות מופרזת ביחס לנסיבות\" - עבירה שאינה ניתנת לאכיפה על-ידי המצלמות. בנוסף, כדאי לזכור כי ביותר ממחצית מהתאונות, כלל לא נרשמת לחובת הנהג המעורב עבירת תנועה כלשהי."}
{"article_id": "0,7340,L-3682720,00.html", "header_title": "שבוע אחד -  שלושה הרוגים", "full_text": "ירידה ניכרת במספר ההרוגים על כבישי ישראל. מתחילת השנה דווחו על-ידי משטרת ישראל 54 הרוגים בתאונות דרכים, לעומת 82 שדווחו בתקופה המקבילה אשתקד. מדובר בירידה חדה של כמעט 30% לעומת אשתקד. אם בתחילת השנה ניתן היה לייחס את הירידה למלחמה בדרום, ירידה במספר תאונות התואמת את ימי מלחמת לבנון הראשונה, הרי שבהמשך הסתבר כי הירידה במספר ההרוגים והתאונות ממשיכה.\nגורמי משטרה ובטיחות בדרכים מודים כי אין בידם מידע חד-משמעי היכול להצביע על הירידה האמורה, אך יש לציין כי מדובר במגמה כלל עולמית, אותה מייחסים בעיקר לרמת בטיחות גבוהה יותר של כלי הרכב, מודעות גבוהה יותר של רוכשי רכב למערכות בטיחות אופציונליות וחשיבותן, כמו-גם לשיפור ניכר במערך העברת המידע, הפינוי והטראומה."}
{"article_id": "0,7340,L-3751273,00.html", "header_title": "איך סופרים הרוגי תאונות דרכים?", "full_text": "מאז תחילת 2009, מדווחים כל הגופים העוסקים בבטיחות בדרכים על ירידה משמעותית במספר ההרוגים בתאונות דרכים. אלא שבדיקת ynet מעלה כי המספר המדווח אינו אחיד, ומציג פער של עד 10 הרוגים בין המדווחים. במקביל, גם ההתייחסות למספר ההרוגים ב-2008, לפיו נקבע אחוז הירידה במספר ההרוגים, משתנה בין הדיווחים השונים. אז למי אפשר להאמין?\nמאז תחילת השנה נרשמת ירידה ניכרת בנתונים המתייחסים למספרי תאונות הדרכים, הנפגעים וההרוגים בכבישי ישראל. למרות שאין\nבדו\"ח שבועי שמפרסמת הרשות הלאומית לבטיחות בדרכים, ומסכם את מספר התאונות והנפגעים מדי שבוע, \"נמצאו\" ארבעה הרוגים נוספים במחצית הראשונה של 2009, שמעלים את סך ההרוגים ל-173. גם בדיווחים החודשיים של הלמ\"ס, אפשר למצוא נתון שונה המתייחס למספר הנפגעים, ולפיו נהרגו 160 בני אדם בתאונות מאז תחילת השנה.\nהפערים בין הנתונים הסטטיסטיים שמציגים גופי בטיחות היא תופעה המוכרת היטב בעולם. במקרים רבים נמצאת הבעיה בנתונים שמעבירה המשטרה: בדו\"ח שפרסמה ב-2006 \"מועצת הסטטיסטיקה\" באנגליה - גוף ציבורי המבקר את הגורמים המפרסמים נתונים סטטיסטיים - נמתחה ביקורת חריפה על כך שהמשטרה מעבירה במתכוון נתונים נמוכים בכל הנוגע למספר הנפגעים בתאונות.\nעל-פי הדו\"ח, הנתונים הלקויים \"עזרו\" למשטרה ולמשרד התחבורה הבריטי לעמוד ביעדי הבטיחות שהוצבו במסגרת תוכנית רב-שנתית. זאת, למרות שהשיפור שחל בפועל היה קטן משמעותית מכפי שדווח. \"מה שצריך לעורר את דאגת הציבור\", נכתב בדו\"ח של המועצה, \"הוא שהנתונים הסטטיסטיים האלה (בנוגע למספר התאונות והנפגעים) משמשים לעקוב אחר ההתקדמות והצלחה של היעדים השאפתניים להפחתת מספר התאונות. נתונים אלה גם משמשים להשוואה עם מדינות אירופיות אחרות\".\nיש לציין כי מאז 2007, מקדמת הרשות הלאומית לבטיחות מספר מהלכים שנועדו לשפר את איכות נתוני הנפגעים בתאונות, מתוך מטרה להשיג אחידות ואמינות. כך למשל, החל באוגוסט 2009, יתווספו למאגרי המידע של הרשות נתונים המגיעים מניידות מד\"א. הרשות גם קידמה שיתופי פעולה נרחבים עם בתי החולים בארץ, במטרה לשפר את יכולתה לעקוב חומרת התאונות ומצב הנפגעים. הרחבת בסיס הנתונים יאפשר לרשות \"להצליב\" את הנתונים המגיעים מהמשטרה והלמ\"ס.\nהאם יהוו נתונים אלה של הרשות הלאומית לבטיחות בדרכים מדד אמין וקובע לגבי נתוני התאונות והנפגעים בכבישי ישראל? כל הגופים הנוגעים בדבר מקווים שכן."}
{"article_id": "0,7340,L-4031089,00.html", "header_title": "מתחילת השנה - עלייה של 10% בהרוגים בתאונות", "full_text": ". מתחילת השנה נרשמה עליה מדאיגה של יותר מ-10% במספר הרוגי תאונות הדרכים על כבישי ישראל. בכך נמשכת מגמת ההחמרה בבטיחות על הכביש שנרשמה אשתקד, לאחר שנת שיא חיובית ב-2009. בשבוע האחרון נהרגו שישה בני אדם בתאונות שונות, בהם הולך רגל, רוכב אופנוע ושני בני אדם שמצאו את מותם לאחר שהרכב בו נסעו התהפך."}
{"article_id": "0,7340,L-4184506,00.html", "header_title": "קיה עושה היסטוריה: מותג הרכב המוביל בישראל", "full_text": "קיה היא המותג הפופולרי ביותר מתחילת השנה, ופורד פוקוס היא המכונית הנמכרת ביותר. כך עולה מנתוני חודש ינואר 2012, שפורסמו היום (ה') על-ידי איגוד יבואניות הרכב. המשפחתית הקומפקטית של פורד הועברה לידי 1,718 ישראלים במהלך החודש, יותר מ-8% מכלל מסירות הרכב בינואר. הפוקוס מובילה אגב בפער אדיר ממתחרותיה.\nובכל זאת, פורד אינה יצרנית הרכב הפופולרית ביותר. את התואר הזה קוטפת קיה הקוריאנית, אשר לא השפיעה יתר על המידה על שוק הרכב המקומי, עד שעברה לידי היבואנית הנוכחית, חברת טלקאר. היצרנית מסרה 2,126 מכוניות במהלך ינואר, גידול של כמעט 30% לעומת התקופה המקבילה אשתקד.\nאחרי קיה ניצבת פורד עם 2,104 יחידות (עליה של 105%), לפני המותג הפופולרי ביותר אשתקד - יונדאי. החברה האם של קיה מסרה בינואר 2,019 מכוניות,\nעוד ראויים לציון: שברולט שירדה בינואר בכ-30% וממוקמת רק במקום ה-11, מאזדה שמסרה רק כשליש מהכמות אשתקד וממוקמת שישית, ומיצובישי שהתרסקה מהמקום השישי אשתקד ל-18 השנה, עם 351 יחידות בלבד. בפלח היוקרה נמשכת ההובלה של אודי, שאף מסרה יותר מכוניות ממותגים עממיים כמו אופל, מיצובישי וסובארו. למעשה, אודי מסרה יותר מכפליים ממתחרתה העיקרית ב.מ.וו ופי שלושה ממרצדס.\nהשינויים בטבלה הובילו גם להולדתה של יבואנית-מובילה חדשה בישראל, צ'מפיון מוטורס: משווקת דגמי קונצרן פולקסווגן, החזיקה בינואר בנתח שוק של כמעט 19%, לפני דלק מוטורס, יבואנית מאזדה ופורד (15.8%). כלמוביל המשווקת בישראל את יונדאי, מיצובישי ומרצדס, היבואנית הגדולה ביותר ב-2011, סיימה את ינואר רק במקום השלישי, עם נתח שוק של 11.7%."}
{"article_id": "0,7340,L-4185364,00.html", "header_title": "מומחים: לא ניתן להרשיע על סמך המצלמות", "full_text": "בדיקה שערך ynet מעלה כי למרות ההצהרות וההפחדות, משטרת ישראל אינה יכולה להגיש דו\"חות על עבירות אותן יתעדו מצלמות האכיפה החדשות, שהחלו לפעול היום (א'). הסיבה: החוק הקובע כי צילומים הם ראיה קבילה בבית משפט תוקן לאחרונה ב-1979, וכלל אינו מתייחס לצילומים הדיגיטליים שמפיקות המצלמות החדשות. למעשה, החוק מכיר כיום במצלמות מיושנות המצוידות בסרט צילום, אותו יש להכניס ולהוציא מהמצלמה.\nעוד בנושא מצלמות האכיפה החדשות ב-ynet:\nעורכי דין בכירים אומרים היום (א') ל-ynet כי המצב הקיים בעייתי, בלשון המעטה. עו\"ד שי גלעד, יו\"ר ועדת התעבורה בלשכת עורכי הדין, מבהיר כי \"התביעה תתקל בקשיים בהגשת צילומים דיגיטליים לבית-משפט - אי אפשר להשתמש בתקנות ללא החוק\". עו\"ד אילון אורון, מומחה בדיני תעבורה, אומר גם הוא כי \"אי אפשר להשמיש את המצלמות החדשות בלי תיקון החוק\".\nכדאי הזכיר כי החוק מחייב כיום את המדינה להגיש לבתי המשפט לתעבורה צילומים שאפשר להוכיח כי הם \"העתק אמין של הסרט שהוכנס למצלמה והוצא ממנה\".\nבניגוד לנהגים, שאמורים לקבל דו\"חות-אמת כבר בתחילת חודש מרץ אך אינם מכירים את לשון החוק, מדינת ישראל מודעת היטב לבעיה העולה כאן לראשונה. לא במקרה אמורה היום להתכנס ועדת השרים לענייני חקיקה לדיון, ובו יתבקשו השרים לאשר רפורמה בענישת עבירות תנועה, הכוללת תיקונים רבים לתקנות התעבורה. בין התיקונים, נכלל שינוי של הגדרת \"סרט צילום\", כך שיותאם למצלמות האכיפה החדשות.\nאולם גם אם הוועדה תאשר את התיקונים, הממצאים שיפיקו המצלמות הדגיטליות לא יהפכו מיד לקבילים בבתי המשפט. זאת, מאחר שהפיכת השינויים לחוק דורשת את אישור ועדות הכנסת הרלוונטיות - ובמקביל אישור בשלוש קריאות במליאת הכנסת.\nמכאן עולה כי במשרד לביטחון פנים ובמשטרה מעריכים כנראה כי כתבי האישום הראשונים שיתבססו על המצלמות החדשות, יגיעו לבתי המשפט רק בעוד כחמישה עד שישה חודשים, ובפרק זמן זה אפשר יהיה לסיים את הליך החקיקה.\nעו\"ד שי גלעד מלשכת עורכי הדין מסביר בשיחה עם ynet כי התביעה תתקל בקשיים רבים בהגשת צילומים דיגיטליים כראיות, שכן \"עליה להוכיח על-פי הנוסח הישן כי הסרט 'הוכנס למצלמה והוצא ממנה'\". לדבריו, יתכן שחלק משופטי התעבורה יעניקו \"הכשר\" למצלמות גם ללא תיקון החוק, אולם סביר להניח כי יהיו גם כאלה שיסרבו להרשיע נהגים עד שיאושרו התיקונים הנחוצים.\nעו\"ד אילון אורון, מומחה בדיני תעבורה, מסכים עם גלעד: \"מצלמה היא גולם, בדיוק כמו מכשיר 'הינשוף' לבדיקות שכרות, ולפני שסוגדים לו - צריך להוכיח שהדו\"ח שהוגש על-סמך הצילומים מתאים לחוק\". לאור זאת, מבהיר אורון, הפעלת המצלמות לפני תיקון החוק תיצור קשיים רבים בפני התביעה.\nראוי גם לציין כי התקנות הקיימות לא נותנות מענה מלא להפעלת המצלמות החדשות, ובמיוחד בכל הנוגע לאבטחת מידע. כך למשל, אין בהן פירוט של הצעדים אותן צריכה המדינה לנקוט כדי להבטיח שלא יוכנסו שינויים בצילומים המשודרים מהמצלמה אל מרכז בקרה ושליטה. נושא זה נבדק על-ידי המדינה, בניסוי שערכה במצלמה הראשונה שהותקנה בכביש מספר 4, אך התקנות תוקנו לאחרונה ב-1999.\nהביקורת הציבורית נגד הפעלת מצלמות האכיפה החדשות, הפכה משמעותית בשבועות האחרונים. בין היתר בדמות קריאה להתארגנות חוקית, אך גם פגיעה פיזית באמצעי האכיפה. לכן, יתכן כי לחץ שיפעיל ציבור הנהגים על חברי הכנסת, יגרום לעיכובים באישור התיקונים הנחוצים בחוק. כך עלולה המדינה למצוא עצמה מגיעה לבתי המשפט כאשר הראיות שהיא מגישה על-סמך המצלמות החדשות, כלל אינן מתאימות לחוק.\nבעניין זה ראוי להזכיר כי רק לאחרונה מנעה ועדת הכלכלה ממשרד התחבורה מלאשר תיקון לפקודת התעבורה, שנועד להכפיל את הקנסות המוטלים בגין שורת עבירות תנועה. גם במקרה זה, הושפעו חברי הכנסת מהתגובות השליליות שעוררה כוונת המשרד להכפיל את הקנסות."}
{"article_id": "0,7340,L-3548435,00.html", "header_title": "מ-2010: מהפכה בלימוד נהיגה", "full_text": "שר התחבורה והבטיחות בדרכים, שאול מופז, אישר היום (ג') רפורמה בתהליך הכשרת נהגים חדשים, במסגרתה יונהג\n- תהליך הכשרת נהיגה ארוך ומורכב מכפי הנהוג כיום. בנוסף, את בתי הספר לנהיגה יחליפו\n(מל\"ן), שישלבו לימודים מעשיים עם לימודים תיאורטיים. אם משרד התחבורה יעמוד בלוחות הזמנים שקבע לעצמו, הרפורמה תחל במאי 2010.\nרישיון הנהיגה המדורג משנה באופן משמעותי את תהליך הכשרת הנהגים, בכך שהוא מאריך בפועל את התקופה שבה נדרשים הנהגים החדשים לנהוג בלוויית מורה נהיגה או מלווה. אמנם הגיל המינימאלי לתחילת לימודי נהיגה יישאר 16 וחצי, אך את המבחן המעשי אפשר יהיה לעבור לפני גיל 17. מי שיעבור בהצלחה את המבחן המעשי, יידרש להגיע - יחד עם מלווה אחראי - למרכז לימוד הנהיגה, שם יקבל\n, במקום רישיון הנהיגה הניתן כיום. המלווה יידרש לעבור תדריך קצר, בן כמה שעות, במהלכו תוסבר מטרת הליווי."}
{"article_id": "0,7340,L-3986459,00.html", "header_title": "מהפכת לימודי הנהיגה יוצאת לדרך", "full_text": "ביום ראשון הקרוב יגיש משרד התחבורה לוועדת השרים לענייני חקיקה, תוכנית שנועדה לשנות את שיטת לימוד הנהיגה. במקום לימוד עצמאי למבחן עיוני, ושיעורים מעשיים עם מורה נהיגה, מתכנן המשרד להקים מרכזי לימוד נהיגה (מל\"נים), שבהם יעברו התלמידים שיעורים עיוניים ומעשיים. לאחר אישורה בוועדת השרים, תועבר התוכנית לאישור הכנסת, כנראה בחודשים הראשונים של 2011. מורי נהיגה מעריכים כי התוכנית תייקר את עלות הוצאת הרישיון במאות שקלים.\nבמסגרת התוכנית, גם ייושם רישיון נהיגה מדורג: מי שיעבור מבחן נהיגה מעשי (\"טסט\") יקבל \"היתר נהיגה\", שיותנה בליווי של נהג מבוגר במשך שישה חודשים, וזאת לעומת שלושה חודשים כיום. בשלושת החודשים האחרונים של תקופת הליווי, תידרש נוכחות מלווה רק בשעות הלילה. את היתר הנהיגה אפשר יהיה לקבל החל מגיל 16 ותשעה חודשים, וזאת לעומת רישיון הנהיגה הניתן כיום החל מגיל 17. בתקופת הליווי יחויב הנהג החדש לנהוג עם מלווה במשך 50 שעות לפחות, ומי שלא יוכל להשיג רכב או מלווה, יידרש לקבל ליווי בתשלום ממורה נהיגה.\nבמשרד התחבורה טוענים כי \"רפורמת המל\"נים\" נועדה לשנות את תרבות הנהיגה בישראל, ולשפר את הבטיחות בדרכים. \"מרכז לימוד נהיגה נועד להכשיר תלמידים בשיטה חדשנית, הכוללת שילוב של לימודים מעשיים ולימודי השלמה עיוניים\", אומרים שם. \"המל\"ן יכשיר את התלמיד להיות נהג בעל איכויות ומיומנויות נהיגה גבוהות יותר, ויגביר את הבטיחות בנהיגה\".\nעל-פי הערכות, יוקמו כ-100 מל\"נים ברחבי הארץ, ובכל אחד יפעלו בין 20 ו-40 מורים. תוכנית הלימודים תבוסס על שלושה שלבים עיקריים:\nאחרי שיעברו את שלושת השלבים, יוכלו התלמידים לגשת למבחן עיוני ומבחן מעשי \"פנימיים\", שיערכו על-ידי המנהל המקצועי של כל מל\"ן. הצלחה בבחינות\nתוכנית הלימודים העיונית תכלול 12 מפגשים, בני שעתיים כל אחד. העלות המוערכת היא כ-600 שקל לתלמיד. כדי לקזז את העלות הנוספת, מציעים במשרד התחבורה להגביל את המחיר שגובים כיום מורים עבור השימוש במכוניתם במבחן המעשי, וכן להקטין את מספר המינימום של שיעורים מעשיים מ-28 ל-24. עם זאת, סביר להניח כי בכך לא תתקזז מלוא העלות הנוספת. ראוי גם לציין כי הקטנת המספר המינימלי של שיעורים מעשיים מנוגדת לעמדת מרבית מומחי הבטיחות, הסבורים כי יש דווקא להגדיל את מספרם, ולכלול במסגרתם התנסות במגוון רחב יותר של תנאי נהיגה.\nכחלק מהרפורמה, מבטיחים במשרד התחבורה שיפור ברמתם המקצועית של מורי הנהיגה והבוחנים, והתאמתה לתוכניות הלימודים המועברות במל\"נים. בכוונת המשרד לקבוע קריטריונים אחידים למבחני הנהיגה המעשיים, שיועברו למורים באמצעות השתלמויות מקצועיות ובחינות תקופתיות.\nכחלק מההכנות להקמת המל\"נים, נערך ב-2007 ניסוי בכפר-סבא, ובמסגרתו הוקם מל\"ן ראשון וניסיוני. הדעות לגבי הצלחת הניסוי חלוקות: סמנכ\"ל משרד התחבורה, עוזי יצחקי, הצהיר בעבר כי \"תוצאות 'הפיילוט' דווקא מצביעות על הצלחה\". מנגד, מנהל המל\"ן הניסיוני, דודו משה,\n:\n\t \"תכני הלימוד נעשו בצורה חובבנית ומצועצעת... לא מורגש שום היגיון מקצועי בתכנים... השעורים לא עניינו את הצעירים ואף שיעממו אותם... הקשר בין החלק המעשי הנלמד ברכב, לחלק העיוני, היה רופף\".\nאלא שלפחות בעניין אחד, יתקשה משרד התחבורה להציג הוכחות להצלחת המל\"ן: תרומתו לשיפור רמת הבטיחות וצמצום מספר התאונות. בשיחה עם ynet, הסביר בעבר פרופסור דוד שנער - ממומחי הבטיחות הבולטים בישראל, ועד לאחרונה המדען הראשי של הרשות הלאומית לבטיחות בדרכים - כי \"עדיין לא הוכח כי מרכז לימוד נהיגה עשוי לחסוך בחיים, ולהפחית את מספר תאונות הדרכים\". שנער אף אמר כי כלל אינו מכיר מחקרים שנערכו במקומות אחרים בעולם, בעניין השפעת מרכזי לימוד נהיגה על הבטיחות בדרכים.\nשי ברק, מורה נהיגה ותיק - ומי שמלווה את רפורמת המל\"נים מתחילתה - מותח היום (ה') ביקורת חריפה על האופן שבו בחר משרד התחבורה ליישם את הרפורמה. בשיחה עם ynet, הוא אומר כי הקמת המל\"נים תפגע בתלמידי נהיגה בפריפריה: \"אותם תלמידים שגרים ביישובים מרוחקים, יידרשו להגיע ל-12 מפגשים במל\"ן שיהיה מרוחק ממקום המגורים שלהם. זה עולה כסף, זה דורש זמן - ואין שום הוכחה שזה יועיל לרמת הנהיגה או לבטיחות\".\nברק סבור כי לפני יישום רפורמה משמעותית, הנוגעת ל-120 אלף תלמידי נהיגה בשנה, על משרד התחבורה לבחון בצורה מעמיקה יותר את התאמת המל\"נים ומערכי השיעורים ליעדים שמציב המשרד - ובעיקר, שיפור כישורי הנהיגה וצמצום מספר תאונות הדרכים. \"עד כמה התכנים רלוונטיים? איך הם ישפיעו על רמת ההכשרה והבטיחות? אלה דברים שלא נבחנו ולא נבדקו לעומק. התוכנית הזו היא כסת\"ח, מעין ניסיון להראות שעושים משהו, אבל בסופו של דבר הציבור יסבול ממנה\"."}
{"article_id": "0,7340,L-4131179,00.html", "header_title": "מפריע לכם שאנשים נהרגים בתאונות? לא ממש", "full_text": "בשלב כלשהו, לפני כ-30 שנים בערך, החלה להתגבש בישראל התיאוריה האולטימטיבית בבטיחות בדרכים, תיאוריה פשוטה ולכן מובנת לכל: תאונות דרכים קורות בגלל עבירות, ואילו עבירות נגרמות על-ידי נהגים. ועל כן, הפתרון לבעיה מונח ממש לפניכם: אכיפת חוקי התנועה תמנע עבירות, ומניעת עבירות תמנע תאונות. יכול להיות פשוט מזה?\n\"לאופניים אסור לעלות על כביש בינעירוני, עובדה\"\nהמדינה תהיה אחראית גם לבטיחות? לא הולך\nהתיאוריה הזו, שהגיחה משום מקום (או ממקום ששמו \"משרד התחבורה\", תבחרו אתם) הייתה בעלת תכונות חיוביות רבות: ראשית, היא הצליחה בעזרת חשיבה מתוחכמת ומתקדמת במיוחד, לפתור סופית את בעיית התאונות; אבל זה לא נגמר כאן. שכן אותה תיאוריה מדהימה העניקה במקביל לממסד, פטור מלא מאחריות לעניינים מציקים ומעיקים המחייבים טיפול. המשטרה תטפל באכיפה, וחסל סדר תאונות ופצועים והרוגים. תתפלאו לשמוע, זה לא ממש עבד.\nבניגוד אלינו, הגויים במערב-אירופה דווקא הפליאו עשות בתחום הבטיחות, והשקעה בתשתית (בטיחותית, כמובן) הייתה בסדר עדיפות עליון מבחינתן. אצלנו, שוב, העסק עבד קצת אחרת. שכן כבר באותן שנים קבעו פרנסי הדור כי \"כביש אינו אחראי לתאונות\", שכן הנהג הוא האשם; \"אין כביש אדום. כביש הוא אפור\", קבע מנכ\"ל מע\"צ בתקופה ההיא בגאונות אין קץ.\nאבל מה שחשוב כאן, הוא לא מה אמר פקיד זה או אחר, אלא איך הגיב לזה העם הנבחר. בדרך כלל, מר ישראלי לא ממש מאמין לכל מה שהממסד מספר לו. הוא, כמו שאומרים, סקפטי. גם בעניינים הרי גורל, כמו למשל קרב מתוקשר בעניינים ממש חשובים בין משרד הביטחון ומשרד האוצר, הספקנות והדעתנות מלווים את הסקנדל של האוצר והאיומים של הביטחון.\nודווקא כאן, בפטור המשחרר מאחריות שהעניקה לעצמה המדינה בעניין תאונות הדרכים, נמצא לממסד שותף פעיל ונלהב: ציבור הנהגים. איך אפשר להסביר\nמשום מה, הנהג הישראלי שמהנהן בחדווה למשמע התיאוריה \"נהגים-עבירות-תאונות-אכיפה\", שוכח באופן קבוע עניין אחד חשוב. נהג, כל נהג, יטעה ויפשל בשלב כלשהו. גם אם יהיה ממש זהיר, גם אם יקפיד הקפדה יתרה על החוק. אנחנו לא רובוטים, ולכן אין סיכוי שתמיד נבצע בשלמות פעולה כלל לא פשוטה כמו נהיגה. ואותה טעות שתבוא, אגב, אחראית סטטיסטית לרוב המוחלט של תאונות.\nהאם נהג שטועה או מפשל ראוי למוות? התשובה ברורה. חשוב מכך. גם אם נניח שנהג המבצע עבירה ראוי להסקל בכיכר העיר, אסור להתעלם מהעובדה שיש סביבו - לא רק בתוך המכונית - משתמשי כביש נוספים שלא עשו דבר המצדיק ענישה. שכן, אלה יכולים להיות נהגים קפדנים, הנוסעים כדת וכדין בנתיב, חסרי אונים מול רכב שסוטה מולם וגורם לאסון.\nאתם שואלים מה אפשר לעשות? הרבה. ואחד המהלכים המשמעותיים בצמצום תאונות וחומרתן, שנעשה באירופה כבר שנים ארוכות, הוא ייצור תשתית בטיחותית. בתחום הבין עירוני מדובר במאמץ ניכר להפיכת כל כביש לבעל שני נתיבים לכל כיוון עם גדר הפרדה - כביש הכרחי במקרה של תנועה ערה במיוחד. בישראל יש כבישים כאלה, אבל יש גם קטעים מרכזיים לא מעטים שהם לא.\nולא במקרה אנחנו מגלים, תאונה-אחר-תאונה, שכביש בין עירוני עם תנועה רבה ונתיב אחד, הוא כביש שמארח את המוות על בסיס של קבע.\nיכול להיות שהגעתם עד כאן, ושאלתם עצמכם למה לבלבל לכם את המוח עם עובדות. אם כך, קבלו מספר השוואה מאלפת של נתונים בין 2003 להיום, אשר עשויה להעניק פרספקטיבה טובה יותר להבנת התמונה השחורה.\nקחו את כביש 31 בקטע בין ערד לצומת שוקת, מול כביש 25 בין דימונה לצומת שרה. בשני המקרים כביש דרומי, בינעירוני, באורך של כ-30 ק\"מ. אבל, כביש 31 מציע נתיב לכל כיוון, כביש 25 הוא כפול-נתיבים עם גדר הפרדה. בכביש הבטוח יותר אירעו בתקופה האמורה 22 תאונות קטלניות עם 27 הרוגים. חמור, אבל טוב בהרבה מכביש 31, שם היו 29 תאונות קטלניות עם 36 הרוגים.\nוזה הופך גרוע יותר כאשר מכניסים את העומס למשוואה. בכביש בו נהרגו פחות, נוסעות הרבה יותר מכוניות, 55% יותר. המשמעות היא כי כביש 25 נהרגו 13 בני אדם למיליארד ק\"מ. בכביש 31 נהרגו 27 בני אדם. יותר מכפליים.\nקבלו דוגמה נוספת. אורכו של כביש 65 מקיסריה לעפולה הוא 43 ק\"מ, עם שני נתיבים לכל כיוון וגדר הפרדה. בתקופה שבדקנו אירעו בו 29 תאונות קטלניות עם 29 הרוגים. המשך אותו כביש, בין עפולה לקדרים, הוא 40 ק\"מ - מרחק דומה, אבל עם נתיב אחד וללא גדר הפרדה. ושם היו 61 תאונות קטלניות, עם 71 הרוגים.\nונפח התנועה? בקטע הכביש הבטוח עומד מספר ההרוגים על פחות משישה למיליארד ק\"מ. בקטע הלא בטוח בו מתרחשות תאונות חזיתיות רבות, גבוה המספר פי 4.6(!), 26 בני אדם למיליארד ק\"מ.\nבהשוואה, כביש עמוס מאד אך סלול היטב, מואר, בעל מחלפים מסודרים ותשתית בטיחות מתקדמת, כמו הקטע בכביש 1 בין נתב\"ג למחלף הראל, \"אחראי\" ל-3.5 הרוגים למיליארד ק\"מ \"בלבד\". זו למשל הסיבה שוועדת שיינין קבעה כי תפקידה העיקרי של הרשות הלאומית לבטיחות בדרכים, יהיה פיקוח על תשתית ויכלול שליטה על רמת הבטיחות בכבישים בין עירוניים.\nכנראה שזו הסיבה שהמלצה זו, גם היא, אפילו לא הוזכרה בחוק הרשות.\nשימו לב, רמת בטיחות נמוכה בשני קטעי הכביש בדוגמאות שלפניכם, באורך של 70 ק\"מ בלבד, גבתה את חייהם של עשרות בני אדם בשמונה שנים בלבד. ואין כל ספק שאילו רמת הבטיחות הייתה גבוהה יותר בהם, מספרי הקטל היו נמוכים יותר. העניין הוא, שאלה רק שתי דוגמאות מני רבות. ובמילים פשוטות, במהלך התקופה המדוברת נהרגו על כבישי ישראל מאות בני אדם, שחייהם יכולים היו להחסך אילו הכביש שסביבם היה בטוח יותר.\nתשתית ראויה, ועל כך באמת שלא צריך להרחיב את הדיון, מונעת תאונות דרכים, מצמצמת את חומרת התאונה והפגיעה. אלא שתשתית היא באחריות המדינה, ולבטיחות מסוג זה, היא אינה מחויבת באופן עמוק ומעשי. למה? כי הנהג הישראלי מאפשר לה.\nבעל הרכב הישראלי ויתר על הדרישה לתשתית בטיחות אלמנטרית כמקובל בעולם; הנהג הישראלי הממוצע קנה ברצון את התיאוריה ההזויה שגורסת כי תאונות נגרמות בגלל נהגים. אחרים כמובן, אבל רק בגלל נהגים. וכולנו כנראה קיבלנו את המצב לפיו בגלל שנהג אחר עשה משהו חמור, ארבעה אנשים יכולים למצוא את מותם בשתי מכוניות. שכן למה לדרוש מהמדינה אחריות, אם אפשר להצביע על נהג אחר, ולזעוק כמה הוא אשם, חסר אחריות, גרוע ורצחן?\nכדאי לסיום להזכיר כי המדינה כולה סערה בקיץ האחרון בגלל שקל-שניים במחיר הקוטג'. אי אפשר לצערי להזכיר איזו סערה התחוללה בארץ בגלל מותם המיותר של כמה עשרות בני אדם במהלך שנים ספורות, בשני קטעי כביש בלבד."}
{"article_id": "0,7340,L-4181378,00.html", "header_title": "חייכו! מצלמות האכיפה החדשות מוכנות לפעולה", "full_text": "כפי שבוודאי שמעתם וקראתם בחודשים האחרונים, השלב הראשון של פרוייקט מצלמות האכיפה הדיגיטליות (פרויקט א3) הגיע לכדי פריסה כמעט מושלמת בשטח. כרגע מותקנים כבר אמצעי נשיאה ל-41 מצלמות מהירות ומצלמות אור אדום (ומהירות) על-פני מספר כבישים בארץ. תוך מספר שבועות, אם אכן יצליחו אנשי הפרויקט לסלק כל מכשול, ימצא עצמו ציבור הנהגים תחת איום ממשי מאי פעם - תיעוד עבירת מהירות או מעבר באדום. המשמעות: קנסות כמעט-מיידים של מאות ואלפי שקלים, וכמובן גם שלילת רישיון.\nבשלב הפיילוט של הפרויקט הוכח שמצלמה אחת (כביש 4, מצפון למחלף אם המושבות, ליד קרית אריה, פ\"ת) מסוגלת להפיק כ-180 דו\"חות\nהמערכת עושה שימוש במצלמות מהירות ורמזור מתוצרת חברת Gatsometer BV ההולנדית. הדגם שיותקן בארץ, GS11, מצלם תמונות דיגיטאליות באיכות גבוהה של 11 מגה-פיקסל. קצב הצילום עומד על עד ארבע תמונות בשנייה, ותחום הצילום מאפשר לכסות כבישים המכילים עד ארבעה נתיבים לכל כיוון. כל מצלמה תותקן על-גבי עמוד מתכת בגובה ארבעה מטרים, המעוגנים לבסיס בטון, בתוך גופים חסיני ירי ואש. מצלמות המהירות צבועות באפור, ואילו מצלמות רמזור-מהירות צבועות בכתום. במהלך הפרויקט אמורות לקום כ-900 עמדות, כאשר חלק קטן מהמצלמות אמור לנוע בין העמדות השונות.\nהשיטה שנבחרה להפעלת המצלמות בישראל היא על-ידי לולאות חבויות בתוך אספלט הכביש (ניתן להבחין בחריצים המכוסים זפת שחורה במרחק מספר מטרים אחרי עמוד המצלמה, עם כיוון התנועה). על-ידי מדידת ההשראה המגנטית שיוצרים כלי הרכב החולפים על-פני הלולאות, מחשבת המערכת את מהירות הנסיעה. מכיוון שכל לולאה עובדת בנפרד מהאחרת, \"יודעת\" המצלמה לגלות באיזה מהנתיבים התבצעה העבירה. אגב, בניגוד למצלמות המוכרות לכם, חלק מהמצלמות החדשות מסוגלות לצלם לשני כיווני התנועה. כלומר: גם את התנועה המתקרבת אליה (כביש 784, צומת המוביל לכרמיאל). כמו-כן, המצלמות מסוגלות לשמש כמצלמות רמזור וגם כמצלמות מהירות בו-זמנית. שכן תשתית ה\"לולאות\" מאפשרת זאת.\nהמצלמה מסוגלת לצלם ביום ובלילה, אך קחו בחשבון שהיא אינה חייבת להפעיל מבזק (פלש) ביום. המצלמות מצוידות בטכנולוגיית ANPR - בדומה לחניונים גדולים - המאפשרת לזהות ולפענח מיידית מספרי רישוי. כל תמונה דיגיטלית כוללת מידע רב לרבות מספר הרכב, סוגו, הנתיב בו התבצעה העבירה, התאריך והשעה המדויקים ועוד. מיד לאחר שצולמה, משוגרת התמונה באמצעות חיבור נתונים סלולרי ישירות למאגר נתונים משטרתי.\nהשלב הבא יהיה עיבוד החומר לכדי דו\"ח, באמצעות מרכז שליטה ייעודי שהוקם לצורך הפעילות החדשה, הכולל אגב כוח מחוזק משמעותית של תובעים משטרתיים חדשים. בהמשך ישוגר הדו\"ח לידי הנהג העבריין. כל הפעילות הזו אמורה להתבצע תוך כ-72 שעות. קשה להאמין שהמשטרה תצליח להגיע לזמן ביצוע כה מרשים, אבל גם אם משלוח הדו\"ח יתעכב במעט, הוא עדיין יהיה מהיר לאין ערוך מהשיטה הנהוגה כיום.\nלהלן רשימת המיקומים של 41 מצלמות הגאטסו החדשות, בחלוקה למצלמות מהירות (אפורות) ומצלמות מהירות-רמזור (כתומות), שהותקנו במהלך שלב א' של הפרויקט:\nלכיוון צפון, לפני מחלף אולגה, כ-1 ק\"מ לפני גשר הולכי הרגל. כעת פונה המצלמה דרומה, אך בהמשך תופנה לצפון.\nלכיוון צפון, אחרי הכפר ג'יסר א-זרקא, מיד אחרי הגשר.\nלכיוון דרום, כ-1 ק\"מ אחרי מחלף זיכרון.\nלכיוון דרום, כ-1 ק\"מ אחרי הכפר ג'יסר א-זרקא.\nלכיוון דרום, אחרי מחלף אולגה, כ-2 ק\"מ אחרי תחנת הדלק.\nלכיוון צפון, אחרי מחלף אם המושבות, בכניסה לאזור תעשייה קריית אריה, פ\"ת.\nלכיוון צפון, הכניסה לחדרה מדרום, קילומטר 158.4, בין חדרה לתחנת דלק \"אלון\".\nלכיוון צפון, לפני אור-עקיבא, קילומטר 166.2, בין אור עקיבא לבנימינה.\nלכיוון צפון, במקביל לעין המפרץ.\nלכיוון צפון, אחרי קיבוץ לוחמי הגטאות, כ-300 מטר אחרי היציאה מהקיבוץ צפונה.\nלכיוון דרום, אחרי מושב רגבה.\nלכיוון דרום, אחרי בנימינה, קילומטר 168, בין בנימינה לאור עקיבא.\nלכיוון דרום, ביציאה מחדרה, קילומטר 157.7.\nלכיוון מערב, כ-150 מטר אחרי הגשר, בסמוך ליציאה ממקוה ישראל, ק\"מ 39.\nלכיוון מזרח, כ-20 מטר אחרי הגשר, קצת אחרי היציאה ממקוה ישראל, ק\"מ 38.7.\nלכיוון צפון-מערב, אחרי הכניסה לניר צבי.\nלכיוון דרום-מזרח, כ-200 מטר לפני מעבר פסי הרכבת.\nלכיוון צפון-מזרח, מול המשטרה, קילומטר 22, בין עארה לערערה.\nלכיוון דרום-מערב, אחרי צומת מגידו, קילומטר 33, כ-100 מטר אחרי תחנת הדלק.\nלכיוון דרום-מערב, אחרי ערערה, קילומטר 20, מול תחנת הדלק סונול.\nלכיוון דרום, מיד אחרי צומת מורשת, ליד האנטנה הסלולרית. שימו לב: מצלמת מלפנים ומאחור!\nלכיוון צפון, מיד אחרי כפר מנדא, מול תחנת דלק פז. שימו לב: מצלמת מלפנים ומאחור!\nלכיוון צפון, צומת עכו-מזרח, בצומת עם כביש 85\nלכיוון צפון, צומת מורשה, בצומת עם כביש 5, לפני הגשר\nלכיוון דרום, צומת בית ליד, בצומת עם כביש 57\nלכיוון דרום, צומת עזר-אמונים\nלכיוון צפון, צומת פלוגות, בצומת עם כביש 35\nלכיוון צפון, צומת תל-שבע\nלכיוון מערב, צומת ליד אזור התעשיה נוה ימין עם כביש 531\nלכיוון דרום, צומת גנתון, עם כביש 443.\nלכיוון דרום, צומת בית-קמה\nלכיוון דרום, צומת יבור, עם כביש 805.\nלכיוון דרום, צומת אבליים, עם כביש 781.\nלכיוון מערב, צומת שפייה.\nלכיוון מזרח, צומת חנה, עם כביש 652.\nלכיוון מערב, צומת נחל חדרה.\nלכיוון מערב, צומת מחלף השבעה, כמעט מתחת לכביש 4, לפני הגשר.\nלכיוון מזרח, צומת בית-דגן, עם כביש 412.\nלכיוון מזרח, צומת אחיהוד, עם כביש 70.\nלכיוון מערב, צומת נווה ימין.\nלכיוון מערב, צומת גבעתי, עם כביש 232.\nלשימושכם, שני קבצי קאורדינטות מדוייקים. הראשון מסוג CSV ומכיל את הנתונים בצורה גולמית, אותו ניתן להמיר לשימושים שונים. השני מסוג KML, ומותאם לייבוא לתוך תוכנת Google Earth (\n)\nיתכן וסיפרו לכם אחרת, אך חשוב מאד לזכור. השימוש באמצעי גילוי - מצלמות מהירות למשל או ממל\"ז - מסוגים שונים, מותר בישראל על-פי חוק. עם זאת, מכיוון שמצלמות הגאטסו אינן משדרות כלפי חוץ, הדרך היחידה - בינתיים לפחות - לדעת היכן הן נמצאות, היא בעזרת בסיס נתונים השומר את מיקומן, ושימוש ב-GPS הממקם את הרכב ביחס אליהן.\nישנן גם שמועות - אותן לא הצלחנו לבסס - כי חלק ממערך המצלמות החדש ימדוד מהירות ממוצעת בין שתי נקודות. כך יצולם הרכב - גם אם הוא נע במהירות חוקית - כאשר הוא חולף על-פני מצלמה אחת, ולאחר מספר ק\"מ יצולם שוב כאשר הוא עובר על-פני מצלמה אחרת. מכיוון שהמרחק בין המצלמות קבוע, ניתן לחשב בקלות את מהירות הנסיעה הממוצעת, ולוודא כי בעל הרכב לא האט לפני מיקום המצלמה המוכר לו, והאיץ מעבר למהירות החוקית אחר-כך. כרגע לא ידוע על תכנית הפעלת כזו, אך היא בהחלט אפשרית.\nמכשיר בו ניתן להזין נקודות בהן קיים \"איום\". לאחר שעודכן המכשיר במיקום המצלמות, הוא מתריע עליהן לפי בחירת הנהג. תוכנת ניהול מאפשרת להגדיר את מרחק ההתרעה במאות מטרים או בשניות. את המכשיר ניתן לרכוש מהיבואן הרשמי בישראל, המבטיח לעדכן את בסיס הנתונים בצורה קבועה ואמינה, וכן \"גייר\" אותו כך שכל ההתרעות יינתנו בעברית. ניתן אגב לרכוש אותו גם בחו\"ל, ולעדכן אותו באמצעות חבילת עדכונים הנרכשת בנוסף, אבל אז המכשיר יתקשר באנגלית בלבד.\nזהו גלאי מכמונות רב-תכליתי המשלב בתוכו יכולות GPS, וניהול בסיס-נתונים של נקודות עניין אישיות - היכולות לכלול כמובן מצלמות מהירות. כדאי לזכור כי הוא יקר משמעותית מהצ'יטה, אך הוא מציע מענה גם לסוגי מכמונות מהירות אחרים. המכשיר מורכב יותר לתפעול, ומחויבות היבואן הרשמי לתדירות ואמינות עדכון בסיס הנתונים, עדיין לא ברורה. בנוסף, תוכנת ניהול בסיס הנתונים והעדכון המרכזי לוקים בחסר לעומת הצ'יטה. ניתן לרכוש את המכשיר מהיבואן הרשמי בישראל, וכן באתרים בחו\"ל.\nתוכנה חינמית הניתנת להורדה בצורה חופשית, ומיועדת למכשירים סלולריים-חכמים שונים. בסיס הנתונים מעודכן בצורה שוטפת בידי קהילה אחראית של משתמשים, ונתוני מצלמות הגאטסו הוכנסו זה מכבר לתוכה בצורה קשיחה. ווייז יתריע בפני הנהג כמה מאות מטרים לפני שהוא מתקרב למצלמה או מכמונת, ובמידת הצורך ישמיע גם קול אזהרה מתאים בשפה שנבחרה. בנוסף היא מציעה יכולות ניווט בארץ ובחו\"ל, ומקבלת מידע שוטף אודות פקקי תנועה, תאונות, סכנות בכביש וכן מכמונות משטרה.\nתוכנה ניווט בתשלום עבור הארץ וחו\"ל, בעלת אפשרות טעינת קובץ המכיל בסיס נתונים של כל מצלמות המהירות, הרמזור, ושלל אמצעי האכיפה בישראל. בניגוד לווייז, היא אינה מתעדכנת בזמן אמת, ולכן היא מכילה רק את המידע שהוטען לתוכה. את התוכנה - יחד עם קובץ המצלמות (99 שקלים עבור בעלי התוכנה הבסיסית) - יש לרכוש מהיצרן, ואז ניתן להשתמש בה לשם קבלת התרעות בטרם מתקרבים למצלמה או מכמונת.\nתוכנות חינמיות - או לא - אותן ניתן לטעון למכשיר סלולרי. EZCams למשל, העולה פחות מ-15 שקלים, קלה מאוד לשימוש, וניתן להזין לתוכה מגוון קבצי בסיסי נתונים. ברגע שיש לכם את קובץ הנתונים בפורמט CSV, ניתן לייבא אותו לתוכנה. מרגע זה היא מסוגלת להתריע בקול ובתמונה אודות האיום אליו אתם מתקרבים.\nולבסוף, סעו כחוק, בביטחה ובאחריות. הן למענכם, והן למען שאר המשתמשים בכביש.\n: בניגוד לכתוב במקור, מחיר תוכנת iGO הכוללת את מיקומי המצלמות אינו כ-400 שקלים, אלא כ-350 שקלים.\nלבלוג הבית של הכותב, מיצו"}
{"article_id": "0,7340,L-4184358,00.html", "header_title": "אכיפת מהירות חדשה: אלה המקומות בהם תצולמו", "full_text": "המשרד לביטחון פנים ואגף התנועה של המשטרה, מודיעים היום (ה') באופן רשמי כי ביום ראשון הקרוב (5.2) יופעלו מצלמות הרמזור והמהירות חדשות. כפי שנחשף השבוע ב-ynet, המצלמות יפיקו עד סוף פברואר דו\"חות אזהרה בלבד, ולא קנסות לתשלום. בתחילה יופעלו 12 מצלמות בלבד שינוידו בין 28 עמדות. ל-ynet נמסר מאגף התנועה כי סף האכיפה יעמוד על בין 5% ל-10% מעל המהירות המותרת.\nעל-פי הנחיית השר לביטחון פנים, יצחק אהרונוביץ', ומנכ\"ל משרדו, יעקב גנות, מיקומי כל המצלמות יפורסמו לציבור הנהגים באתר המשרד. בנוסף,\nאולם, בניגוד להנחיות השר, חלק ממצלמות המהירות אינן מסומנות בצורה בולטת, וחלקן אף מוסתרות על-ידי עצמים בצדי הכביש, למשל גשרים או עמודי תאורה. על-פי נייר עמדה של הרשות הלאומית לבטיחות בדרכים, מצלמות מהירות ורמזור מפחיתות תאונות כשהן גלויות ומסומנות היטב, ואילו מצלמות סמויות או מוסוות אינן מפחיתות ב\"אופן מובהק\" את מספר התאונות. מחקרים גם העלו חשש כי הצבת מצלמות רמזור חדשות גורמת\n,\n\t כתוצאה מבלימות פתע של נהגים.\nבחודש הראשון להפעלת המצלמות, נהגים שיתועדו על-ידי המצלמות החדשות יקבלו לבתיהם דו\"ח אזהרה שיכלול מכתב אישי מראש אגף התנועה, ניצב ברונו שטיין. אל המכתב יצורפו הסבר על מהות עבירת התנועה שביצע הנהג, בצירוף צילום המתעד את העבירה. לאחר תהליך \"התאקלמות\" שיימשך עד סוף פברואר, יחל תהליך הפקת דו\"חות אמת לציבור הנהגים.\nמצלמות המהירות והרמזור החדשות הן דיגיטליות, ומפיקות צילומים באיכות גבוהה משמעותית מאלה שהפיקו המצלמות המיושנות, שעשו שימוש בסרטי צילום. מדידת המהירות מתבצעת באמצעות מדידה של ההשראה המגנטית שיוצרים כלי רכב שחולפים על-פני לולאות מתכת, שהוטמנו באספלט בסמוך למצלמות. שליחת הדו\"ח לנהגים אמורה להתבצע בתוך 96 שעות מזמן ביצוע העבירה, ובכפוף לאישור קצין משטרה.\nבעבר העריכו במשרד לביטחון פנים כי 60 המצלמות שיופעלו עד סוף השנה יפיקו כ-370 אלף דו\"חות בשנה, ויעשירו את קופת המדינה בכ-185 מיליון שקל. הפעלת המערך המלא - שצפוי לכלול 200 מצלמות מהירות ו-100 מצלמות רמזור - עשויה להכניס לקופת המדינה יותר מ-900 מיליון שקל מדי שנה.\nיש לציין כי המצלמות החדשות אינן ניתנות לזיהוי על-ידי גלאי רדאר, אך אפשר להתגונן מפניהן בקלות יחסית: תוכנות ואפליקציות למכשירי ניווט וטלפונים סלולאריים, מאפשרים קבלת התרעה על מיקום כל מצלמה. סביר להניח כי דווקא עברייני תנועה מועדים יהיו הראשונים שיצטיידו באמצעי ההגנה השונים, ואילו נהגים נורמטיביים - ובמיוחד מי שאינם מאמצים בקלות טכנולוגיה, כמו למשל נהגים מבוגרים - ייאלצו להתמודד עם הד\"וחות והקנסות שיפיקו המצלמות החדשות.\nבשיחה עם ynet, מסביר היום ניצב-משנה אלכס פרלמן, ראש מחלקת תכנון ופיתוח באגף התנועה, כי סף האכיפה - המהירות שבה יופעלו המצלמות - יהיה מעט גבוה מהמהירות המותרת, כמו שהיה נהוג בעבר. עם זאת, באגף התנועה לא מפרסמים את הסף המדויק שיונהג. נצ\"מ פרלמן מסביר: \"הדיון על סף האכיפה מוזר בעיני. הרי יש חוק, והנהגים אמורים לציית לחוק. זה מאוד פשוט. עם זאת, משיקולים מבצעיים, וכדי שלא ייפול מישהו על סטייה טכנית של מד מהירות, אנחנו נותנים מרווח של 5% עד 10%\".\nלדברי נצ\"מ פרלמן, מצלמות הרמזור - שיכולות למדוד את מהירות הנסיעה של כלי רכב - ישמשו בשלב הראשון לתיעוד של חציית צומת באור אדום בלבד. בנוסף, מצלמות המהירות יכולות למדוד את המהירות הממוצעת של כלי רכב בקטעי כביש, אך לצורך כך נחוצות מצלמות רבות מכפי שיופעלו בתחילה. לכן, כך אומר נצ\"מ פרלמן, לא ישמשו המצלמות בשלב הראשון למדידת מהירות ממוצעת."}
{"article_id": "0,7340,L-4184462,00.html", "header_title": "קריאת תיקון: הונדה סיוויק טייפ R נקראת למוסך", "full_text": "בעלי הונדה סיוויק טייפ R, גרסת הביצועים של הסיוויק, נדרשים להגיע לאחד ממוסכי הרשת של יבואנית הונדה, חברת מאיר. מהיבואנית נמסר, כי ב-23 יחידות של המכונית שנמכרו בישראל בשנים 2009 ו-2010, עשוי להיווצר כשל במערכת התאורה. ביצוע הקריאה לתיקון, בהתאם לתקנות התחבורה בישראל, מהווה תנאי לחידוש רישיון הרכב.\nמהיבואנית נמסר כי הקריאה לתיקון נועדה בכדי לבדוק את צמת החוטים באזור המנוע. בדיקת הונדה הובילה למסקנה כי התקנת הצמה במפעל במקרים מסוימים הייתה לקויה, ועשויה לגרום לנזק לאחד החוטים ובעקבותיו להביא לכך שאחת מיחידות התאורה ברכב לא תפעל. היבואנית תבדוק במוסכיה את הצמה ותתקנה במקרה הצורך, בדיקה ותיקון שיבוצעו ללא תשלום."}
{"article_id": "0,7340,L-4182618,00.html", "header_title": "מצלמות המהירות החדשות מתחילות לפעול ביום א'", "full_text": "אחרי עיכובים ודחיות שנמשכו יותר משנתיים, יחל בשבוע הבא לפעול מערך האכיפה האלקטרוני החדש, שיכלול בשלב הראשון 12 מצלמות - ארבע מצלמות מהירות ושמונה מצלמות רמזור. ההפעלה המבצעית מתוכננת להתחיל ביום ראשון הקרוב (5.2), ובהמשך מתוכננת הפעלה מבצעית של תשע מצלמות מהירות נוספות.\nבמשרד לביטחון פנים אמרו ל-ynet כי התקבלו כל האישורים הנחוצים להפעלת המצלמות, ובכלל זאת אישור החברה הלאומית לדרכים (מע\"צ החדשה) וחברת החשמל. במקביל הודיע היום מכון התקנים כי הגיש חוות דעת למשטרה ולזכיינית שתפעיל את המצלמות, ולפיה \"המערכת החדשה אמינה\". עם זאת, במכון סירבו להעביר לידי ynet את חוות הדעת.\nמאגף התנועה של המשטרה, שיהיה אחראי על האכיפה באמצעות המצלמות החדשות, נמסר כי \"בשלב זה לא ידוע מועד הפעלת המערכת\".\nהמצלמות החדשות מודדות את מהירות הנסיעה באמצעות לולאות מתכת שהוטמנו באספלט, ולכן אינן ניתנות לזיהוי על-ידי גלאי רדאר. המצלמות מיועדות לפעול ביום ובלילה, ואיכות הצילומים שהן מפיקות גבוהה משמעותית מזו של מצלמות האכיפה הקיימות כיום. שליחת הדו\"ח לנהגים אמורה להתבצע בתוך 72 שעות מזמן ביצוע העבירה, ובכפוף לאישור קצין משטרה.\nחלק ממצלמות המהירות יכולות לתעד עבירות בשני כיווני התנועה - כלי רכב מתקרבים או מתרחקים. בנוסף, מצלמות הרמזור החדשות \"יודעות\" למדוד גם את מהירות הנסיעה של כלי רכב חולפים, אך בשלב זה לא ברור אם הן ישמשו גם כמצלמות לאכיפת עבירות מהירות.\nעם פריסת מערך האכיפה במלואו - ככל הנראה בעוד כשלוש שנים - יופעלו בסך הכל 200 מצלמות מהירות ו-100 מצלמות רמזור. במשרד לביטחון פנים העריכו כי מספר הדו\"חות שיפיק המערך כולו עשוי להגיע למיליון ו-850 אלף בשנה. סך הקנסות, כך העריכו שם, עשוי להגיע ל-925 מיליון שקל בשנה.\nנגד הפעלת המצלמות החדשות הועלו שתי טענות עיקריות: מומחי בטיחות סבורים כי תרומתן לשיפור הבטיחות בדרכים תהיה נמוכה משמעותית מכפי שמעריכים במשרד לביטחון פנים, ובקרב ציבור הנהגים טוענים רבים כי מטרתן היא להגדיל את הכנסות המדינה.\nראוי לציין כי בשנים שחלפו מאז החלה המדינה לקדם את הפרויקט, הוצגו מערכות אכיפה מתקדמות מזו שיופעלו בישראל בשבוע הבא. מערכות אלה יכולות לא רק לתעד עבירות, אלא גם למנוע תאונות. כך למשל, בתחילת העשור הקודם הוצגה מצלמת רמזור שמתעדת את כלי רכב שחוצים צומת באור אדום, ובמקביל מאריכה את משך הופעת האור האדום לשאר כלי הרכב בצומת. כך גם מתבצעת אכיפה נגד עבריינים, וגם נמנעות תאונות."}
{"article_id": "0,7340,L-4182963,00.html", "header_title": "מצלמות המהירות יפיקו תחילה רק דו\"חות אזהרה", "full_text": ". לפי תכנית המשרד לביטחון פנים, נהגים שייתפסו באמצעות המצלמות החדשות בחודש הראשון להפעלתן (עד סוף פברואר), יקבלו לביתם תוך שלושה ימים רק \"דו\"חות אזהרה\". תוכנית זו אמורה לאפשר לנהגים להסתגל למערך האכיפה החדש, אם כי עדיין לא קיבלה אישור סופי. בשלב זה לא ברור אם דו\"חות האזהרה יישלחו לכל הנהגים, או רק למי שמהירות נסיעתם תחרוג במעט בלבד מהרף החוקי.\n,\n\t ביום ראשון הקרוב (5.2) יחלו לפעול 12 מצלמות חדשות: ארבע מהן לתיעוד עבירות מהירות, ושמונה אחרות לתיעוד חציית צומת ברמזור אדום. על-פי החלטת מנכ\"ל המשרד לביטחון פנים, יעקב גנות, מיקומן המדויק של כל המצלמות החדשות - שמספרן צפוי להגיע ל-60 עד סוף השנה - יפורסם לציבור הרחב. גם דובר אגף התנועה טען היום כי מיקומן של המצלמות יתפרסם לקראת תחילת הפעילות.\nבמקביל להכנות האחרונות במשרד לביטחון פנים ואגף התנועה, גם מכון התקנים הודיע היום כי סיים את הכנת חוות הדעת המקצועית, הנחוצה להפעלת המצלמות החדשות - ובמיוחד לצורך השימוש בצילומים שיופקו כראיות קבילות בבתי המשפט לתעבורה. במכון סירבו לבקשת ynet להעביר את חוות הדעת המקצועית.\nמצלמות האכיפה החדשות הן חלק ממערך אכיפה אלקטרונית, שקידומו החל כבר לפני כעשור. לאחר הפעלת 12 המצלמות הראשונות ביום ראשון, יופעלו בשבועות הקרובים תשע מצלמות מהירות נוספות. עד סוף השנה מתוכננת הפעלה מלאה של 60 מצלמות בסך הכל: 40 לאכיפת עבירות מהירות, ו-20 מצלמות רמזור.\nלפי הערכות שפרסם בעבר המשרד לביטחון פנים, המצלמות צפויות להעשיר את קופת המדינה בסכום של מאות מיליונים בשנה. 60 המצלמות המתוכננות לפעול\nיש להזכיר כי מצלמות המהירות החדשות אינן מאפשרות גילוי מוקדם על-ידי גלאי רדאר. יחד עם זאת, ניתן להתגונן מפניהן בקלות יחסית: תוכנות ואפליקציות למכשירי ניווט וטלפונים סלולאריים, מאפשרים קבלת התרעה על מיקום כל מצלמה. למעשה, סביר להניח כי דווקא עברייני תנועה מועדים יהיו הראשונים שיצטיידו באמצעי ההגנה הפשוטים. כך, מערך האכיפה החדש עלול לפגוע דווקא בנהגים נורמטיביים, שחורגים רק במעט מהמהירות המותרת.\nמצלמות המהירות החדשות הן דיגיטליות, ומחליפות את המצלמות המיושנות של אגף התנועה, הפועלות באמצעות סרט צילום. מדידת המהירות מתבצעת באמצעות מדידה של ההשראה המגנטית שיוצרים כלי רכב שחולפים על-פני לולאות מתכת, שהוטמנו באספלט בסמוך למצלמות.\nבחודשים הקרובים צפויים משרדי המשפטים והתחבורה להביא לאישור הכנסת תיקונים לפקודת התעבורה, שנועדו להתאימה למערך האכיפה החדש. כך למשל, פקודת התעבורה קובעת כיום כי \"צילום\" יכול לשמש כראיה קבילה בבית משפט, רק אם \"הוכח כי הוא העתק אמין של הסרט שהוכנס למצלמה והוצא ממנה\". התיקון המוצע יגדיר \"צילום\" בצורה הרחבה ביותר האפשרית, ויכלול גם אמצעים אלקטרוניים.\nתיקון נוסף ובעייתי במיוחד עבור הנהגים, יסמיך קציני משטרה לפסול מנהלית את רישיון הנהיגה על-סמך צילומים בלבד. זאת, בניגוד למצב הנהוג כיום, לפיו הטלת פסילה מנהלית אפשרית רק אם העבירה בוצעה לעיני שוטר, או אם הנהג נחשד בביצוע עבירה שגרמה לתאונת דרכים.\nבמשרד לביטחון פנים סירבו הערב להתייחס לפניית ynet בעניין דו\"חות האזהרה.\nבאגף התנועה של המשטרה, האחראי בפועל על האכיפה ואישור הדו\"חות שיופקו לפני שליחתם, אמרו היום ל-ynet כי לא קיבלו מידע על הפעלת מצלמות ביום ראשון."}
{"article_id": "0,7340,L-4132319,00.html", "header_title": "מ-1 בנובמבר: 50% הנחה לסטודנטים באוטובוס", "full_text": "הרחבה בהסדר ההנחות בתחבורה ציבורית לסטודנטים. החל ב-1 בנובמבר יהנו סטודנטים מנסיעה בהנחה של 50% בכל קווי האוטובוסים העירוניים והבינעירוניים. מפעילי התחבורה הציבורית יערכו למכירת כרטיסי המנוי החדשים החל ב-23 באוקטובר.\nיש לציין עד עתה, כרטיס מנוי סטודנטיאלי העניק הנחה בתחבורה הציבורית, רק בקווים הנמצאים בתחום הגיאוגרפי בו ממוקם מוסד הלימודים של הסטודנט.\nעוד נקבע כי החל ב-15 באוקטובר, ייהנו סטודנטים בכל המכללות הטכנולוגיות ובתי הספר לאומניות, מהנחה של 50% בתעריפי הנסיעה בקווי אוטובוס שונים. על-פי התוכנית, יורחב השימוש של כרטיס ה\"חופשי סמסטריאלי\", המאפשר הנחה לסטודנטים במוסדות לימוד אלה, ממנו נהנו עד כה רק סטודנטים באוניברסיטאות ומכללות מוכרות.\nבמשרד התחבורה אומרים כי כרטיסי ההנחה יונפקו באמצעות כרטיס ה\"רב-קו\", וכי ניתן לממש את ההנחה בהצגת כרטיס סטודנט ואישור לימודים. כדאי להזכיר כי ההנחה תקפה בכל קווי השירות העירוניים והאזוריים של חברות התחבורה הציבורית, אך רכבת ישראל אינה מאפשרת הנחה דומה.\nמהתאחדות הסטודנטים הארצית נמסר כי הם מברכים על כך שמשרד התחבורה קיבל את דרישתם להפחתת נטל עלויות המחייה מהסטודנטים, והקדמת מתן ההנחות כבר לשנת הלימודים הנוכחית."}
{"article_id": "0,7340,L-3406152,00.html", "header_title": "בקרוב: 300 מצלמות אכיפה חדשות", "full_text": "\"אנחנו השתכנענו שהמערכת יעילה. צריך להבין שהמטרה של המערכת היא ליצור הרתעה, ולהביא לשינוי בנורמות הנהיגה וההתנהגות. עם זאת, ברור שצריך עוד דברים, כמו שיפור ברמת התשתיות, וחינוך\".\nמתכון להצלחה?\nאחד הנתונים עליהם מתבסס המשרד לביטחון פנים, מלמד כי ישנה בעיתיות ביעדים שהוא קובע להפחתת מספר ההרוגים. על פי נתוני המשטרה, 18% מהתאונות הקטלניות בישראל נגרמות כתוצאה ממהירות. אולם זהו נתון בעייתי, מאחר שבמקרים רבים לא מדובר במהירות הגבוהה מהמותר בחוק, אלא במהירות שאינה תואמת את תנאי הדרך. במקרים אלה, שלדעת מומחים מהווים את הסיבה למרבית התאונות הקטלניות, מערכת המצלמות החדשה כלל לא תועיל.\nיתרה מכך, על פי נתוני הלשכה המרכזית לסטטיסטיקה, מהירות ניצבת במקום השמיני בלבד בטבלת הגורמים לתאונות עם נפגעים - 6% מהתאונות מיוחסות לעבירת מהירות. במקום הראשון ניצבת עבירת אי-ציות לרמזור (14%). נדמה שלאור נתונים אלה, החלוקה המוצעת של מצלמות המהירות החדשות - שני שלישים מצלמות מהירות, שליש מצלמות רמזור - יכולה וצריכה להיות חכמה יותר."}
{"article_id": "0,7340,L-4183768,00.html", "header_title": "ב.מ.וו X6 - מעכשיו אחרי רענון קל ומנוע חדש", "full_text": ". רכב הפנאי הגדול, שאמור לשלב בין רכב פנאי (ומבוסס על ה-X5) למכונית קופה, הוצג לראשונה בראשית שנת 2008. ארבע שנים מאוחר יותר, הוא יזכה לעדכונים קלים, שיכללו פגוש קדמי חדש עם פנסי ערפל הממוקמים גבוה יותר. ב.מ.וו תציע גם מכסה מנוע עם בליטת-כוח בתוספת תשלום, ותאורת LED קדמית מלאה, אף היא בתשלום.\nמתחת למכסה המנוע ה-X6 יוצע עם אותן יחידות כוח מוכרות, בהן מנועי V8 עם 407 כ\"ס ושישה צילינדרים עם 306 כ\"ס. היצע הדיזל יתרחב ויכלול מעתה גם גרסת M חדשה עם שלושה מגדשי טורבו ו-381 כ\"ס (\n).\n\t גרסה זו תאיץ מעמידה ל-100 קמ\"ש בתוך 5.3 שניות. מלבד זאת תמשיך להימכר גם גרסת ה-X6 M בנזין, לה 555 כ\"ס.\nב.מ.וו X6 המחודש ישווק עם ארבעה או חמישה מושבים, כמו בעבר. בתא הנוסעים יזכה לעדכונים קלילים, שיכללו בין היתר עור אדום חדש שיוצע בתוספת תשלום. שיווק הדגם המחודש צפוי להתחיל בהמשך השנה, גם בישראל."}
{"article_id": "0,7340,L-4055965,00.html", "header_title": "מאמצע יוני: 20 מצלמות מהירות ורמזור חדשות", "full_text": "השלב הראשון בפרויקט האכיפה \"א3\", במסגרתו מותקנות 20 מצלמות מהירות ורמזור חדשות, החל כבר בתחילת אפריל וצפוי להסתיים באמצע מאי. כך נמסר היום (ג') ל-ynet מהמשרד לביטחון פנים. במשרד אומרים כי לקראת אמצע יוני יחלו המצלמות להפיק דו\"חות אמת. עד תחילת ההפעלה המבצעית, כך מבטיחים שם, יתקבלו כל האישורים הנחוצים - ובכלל זאת אישור מכון התקנים."}
{"article_id": "0,7340,L-4035058,00.html", "header_title": "סעו לאט: נדחתה עתירה נגד מצלמות המהירות", "full_text": "בפסק דין שניתן בסוף השבוע, דחה הרכב של שלושה שופטי בג\"ץ, עתירה שהוגשה נגד פרויקט אכיפה אלקטרונית, במסגרתו מתכוונת המדינה להציב בכבישים 300 מצלמות מהירות ומצלמות רמזור חדשות. בנמקה את ההחלטה, כותבת השופטת אסתר חיות כי העותרים, ארנון פלקוב ורוני אהרונוביץ', לא הצביעו על פגמים בהחלטת המדינה, שעשויים להצדיק את התערבות בית המשפט.\nבהחלטתם לדחות את העתירה, קיבלו שלושת שופטי ההרכב את תגובת המדינה במלואה - גם בהיבטים משפטיים, וגם בכל הנוגע לשיקולים מקצועיים הכרוכים"}
{"article_id": "0,7340,L-4183824,00.html", "header_title": "חשיפה: עשרות מצלמות אכיפה בנתיבי אוטובוסים", "full_text": "ל-ynet נודע כי במשרד התחבורה ואגף התנועה הוחלט על פריסת עשרות מצלמות חדשות, במטרה להגביר משמעותית את האכיפה נגד נהגים שנוסעים בניגוד לחוק בנתיבים הייעודיים. על-פי התכנון, מצלמות האכיפה הדיגיטליות יוצבו בכל הנת\"צים ברחבי הארץ. בימים אלה נערכים במשרד התחבורה ואגף התנועה לקראת פרסום המכרז לרכישה והתקנה של המצלמות.\nעל-פי נתוני אגף התנועה, כיום פועלות רק שש מצלמות אכיפה בנת\"צים: אחת בתל-אביב, שתיים בירושלים ושלוש בחיפה. עם זאת, ב-2011 הפיקו המצלמות כ-20 אלף דו\"חות לנהגים, כאשר הקנס בגין נסיעה לא חוקית בנת\"צ הוא 250 שקל. לפני כשלושה חודשים ביקש משרד התחבורה את אישור ועדת הכלכלה לתקנה חדשה, לפיה יוכפל הקנס ל-500 שקל. אלא שהתנגדות הוועדה להגדלת הקנסות בגין שורת עבירות אחרות, הביאה למשיכת הבקשה ודחיית העלאת הקנס.\nהאכיפה בנת\"צים באמצעות מצלמות דיגיטליות מבוססת על טכנולוגיה מוכרת: המצלמות מזהות את כלי הרכב באמצעות צילום של לוחית הרישוי (LPR, ר\"ת: License Plate Recognition). לאחר מכן, מבצעת המערכת השוואה של הלוחית המצולמת עם מאגר כלי הרכב הציבוריים, המורשים לנסוע בנת\"צ. כאשר נמצא כלי רכב שאינו מורשה לנסוע בנת\"צ, מועבר תיעוד העבירה לאישור על-ידי קצין משטרה.\nמשרד התחבורה ואגף התנועה בוחנים את השימוש בטכנולוגיה מאז 2008, אז הותקנה מצלמת אכיפה ראשונה בפינת הרחובות יהודה המכבי ודרך נמיר בתל-אביב. לאחר שהכתירו את שלב הפיילוט כהצלחה, הורחב השימוש במצלמות לשתי ערים נוספות - ירושלים וחיפה.\nעל-פי הנחיות שפרסם בעבר אגף התנועה, התקנת המצלמות נעשית רק בנת\"צים שבהם מותרת תנועה \"ישרה\" - אין בהם השתלבות של תנועה או מקומות המיועדים לעצירת כלי רכב פרטיים. בנתיבים שבהם מבוצעת אכיפה גם אסורה תנועה של כלי רכב פרטיים המסיעים מספר נוסעים, וזאת בניגוד לחלק מהנת\"צים - שבהם מותרת נסיעת כלי רכב עם ארבעה נוסעים.\nרבים רואים בהגברת האכיפה בנת\"צים אמצעי חשוב לשיפור רמת השירות בתחבורה הציבורית. כיום, מבוצעת אכיפה מועטה בלבד במרבית הנת\"צים בארץ, ולכן נאלצים אוטובוסים לחלוק את הנתיבים הייעודיים עם כלי רכב פרטיים, שמאטים את מהירות נסיעתם. כך מתארך זמן הנסיעה באוטובוסים, ונפגעת יכולתם לעמוד בלוחות הזמנים שמפרסמות חברות התחבורה הציבורית.\nבמשרד התחבורה סבורים כי הרחבת רשת הנת\"צים והגברת האכיפה בנתיבים הקיימים, יועילו רבות לכל משתמשי התחבורה הציבורית - ובעיקר תושבי הפריפריה. בכיר משרד הסביר באחת מוועדות הכנסת כי \"מה שניתן לשפר (משמעותית) אלה הן העדפות לתחבורה ציבורית ברשת הכבישים הקיימת, שם ניתן להקל על תושבי הפריפריה את החדירה ללב המטרופולינים באופן מיידי ובמשאבים קטנים... כמו (באמצעות) נת\"צים. אני חושב שזאת מילת המפתח שתוך שנה-שנתיים אפשר (יהיה) לנסוע בנת\"צ, ולקצר את זמן ההגעה ללב המטרופולין\".\nעם זאת, ראוי לזכור כי רק בחלק קטן מהכבישים בישראל יש כיום נת\"צים, וגם אלה הקיימים אינם יוצרים \"רשת\" - שכן לרוב הם אינם מחוברים, ולכן"}
{"article_id": "0,7340,L-3542305,00.html", "header_title": "אין תקציב: מצלמות האכיפה ייפרסו ללא מחקר", "full_text": "על-פי הערכות שפרסם בעבר המשרד לביטחון פנים, האחראי על פרויקט האכיפה האלקטרונית, מערך המצלמות החדש צפוי לשלש את הכנסות המדינה מדו\"חות על עבירות תנועה חמורות, ולהעלותם ליותר מרבע מיליארד שקל בשנה.\nהרשות הלאומית לבטיחות בדרכים אמורה הייתה לערוך מחקר שיבחן את יעילות פרויקט האכיפה. למחקר כבר הוכנה תכנית ראשונית,\nאי-ביצוע מחקר מקדים ומלווה למערך האכיפה הוא בעייתי במיוחד בישראל, וזאת מאחר שהגופים הרלוונטיים - משרד התחבורה, הרשות הלאומית לבטיחות בדרכים ואגף התנועה - אינם עורכים מחקר שיטתי באשר לגורמי התאונות. כך למשל, אפשר למצוא חוסר התאמה בהשקעה באכיפת עבירת המהירות לבין חלקה היחסי בתאונות הדרכים."}
{"article_id": "0,7340,L-3644300,00.html", "header_title": "בקרוב: יותר מצלמות, פי שלושה קנסות", "full_text": "לאחר אינספור עיכובים ודחיות, פרויקט האכיפה הדיגיטלית של מדינת ישראל יצא לדרך ב-2009. תוך שישה חודשים תחל פריסת 60 מצלמות מהירות ומצלמות רמזור חדשות, מתוך 300 המצלמות המתוכננות במסגרת פרויקט \"א3\" - פרויקט האכיפה הדיגיטלית של המשרד לביטחון פנים ומשטרת ישראל. מטרת הפרויקט היא הפחתת מספר התאונות הקטלניות ב-20%, אלא שמומחי תחבורה טוענים כי אין כל סיבה להניח שכך אכן יקרה. הרשות הלאומית לבטיחות בדרכים, שאמורה הייתה לבצע מחקר מקדים להערכת סיכויי ההצלחה של הפרויקט, נמנעה מלבצע אותו.\nעל-פי הערכות של בכירים במשרד לביטחון פנים, התקנת כל המצלמות תשלש את הכנסות המדינה מקנסות בגין עבירות תנועה חמורות: מכ-75 מיליון שקל בשנה ליותר מרבע מיליארד שקל.\nהפרויקט השאפתני יוקם ויתוחזק על-ידי זכיינית פרטית, שתיבחר מבין שתי חברות המתמודדות במכרז שפרסם המשרד לביטחון פנים לפני יותר משנה וחצי. לאחר בחירת הזכיינית, ייצא לדרך השלב הראשון של הפרויקט: התקנת 60 מצלמות מהירות ומצלמות רמזור חדשות ברחבי הארץ. במשרד לביטחון פנים מעריכים כי אם לא יהיו עיכובים נוספים, כבר במחצית השנייה של 2009 יחלו המצלמות לפעול.\nיש לציין כי הפעלת המצלמות מותנית בקבלת אישור ממכון התקנים הישראלי, ובכפוף להסדרת מספר סוגיות משפטיות. סך ההשקעה מצד המדינה בפרויקט נאמדת בשלב ההקמה בקרוב ל-40 מיליון שקל. עם זאת, יש לזכור כי מי שישא במרבית ההוצאות תהיה החברה שתזכה במכרז.\nיש להזכיר כי כנגד הפרויקט הוטחה בעבר ביקורת רבה, הנוגעת ברובה לעניין התקבולים של המדינה מגביית דו\"חות: מומחי תחבורה סבורים כי עיקר התועלת של המערכת תהיה בהגדלת הכנסות המדינה. עוד נטען, כי הצלחת מערכות דומות בחו\"ל - למשל, בצרפת - אינה יכולה להבטיח את הצלחתה בישראל. ראוי לציין כי הפרויקט יופעל ללא מחקר מקדים של הרשות הלאומית לבטיחות בדרכים, שאמור היה לאמוד את סיכויי הצלחתו."}
{"article_id": "0,7340,L-3955415,00.html", "header_title": "עתירה לבג\"צ: בטלו את מצלמות המהירות", "full_text": "על שולחנו של בג\"צ הונחה היום (ה') עתירה, שבה הוא מתבקש להורות למשרד התחבורה ולמשרד לביטחון פנים להימנע מהפעלת 40 מצלמות מהירות חדשות, בנובמבר הקרוב. בעתירה טוענים רוני אהרונוביץ' וארנון פלקוב, עיתונאי רכב ואיש היי טק, כי הצבת מצלמות המהירות \"בלתי סבירה בעליל, (ו)תוצאתה מהווה שימוש בנימוקי תעבורה להסוואת מיסוי עקיף ופסול\".\nאם יחליט בג\"צ שלא להורות למדינה לבטל את הפעלת המצלמות, מבקשים העותרים כי לחילופין יורה להעלות את רף האכיפה, כך שיופעלו רק ממהירות הגבוהה ב-25 עד 41 קמ\"ש מהמותר בחוק. לחילופין מבקשים העותרים כי בג\"צ יורה למדינה להעלות את המהירות המותרת בכבישים מהירים ומרובי-מסלולים \"לרמה המקובלת באירופה המערבית\" - כלומר, העלאה של כ-30% בממוצע, למהירות של 130 קמ\"ש.\nבשיחה עם ynet העריכו היום משפטנים בכירים, כי סיכויי העתירה להתקבל נמוכים, ואף יתכן כי בג\"צ ידחה אותה על הסף, מבלי להורות למדינה להשיב עליה. לטענת מומחי משפט, אחת הסיבות העיקריות לכך עשויה להיות מועד הגשתה: הצבת המצלמות מתוכננת מזה שנים ארוכות, והגשת העתירה דווקא כעת - כחודשיים לפני הפעלתן - עשויה להביא לכך שתידחה מנימוק המוגדר \"שיהוי\".\nעם זאת, עו\"ד אילון אורון, מומחה לדיני תעבורה, סבור כי עצם הגשת העתירה הוא צעד מבורך: \"אמנם ארוכה הדרך עד התערבות של בג\"צ, אבל הגשת העתירה תעורר עניין ציבורי, וזה בהחלט דבר חשוב\".\nעתירתם של אהרונוביץ' ופלקוב, עוסקת בעיקר בניסיונות להוכיח כי מדינת ישראל שוגה בהתמקדותה באכיפת עבירות מהירות - התמקדות שנועדה לדבריהם לשמש \"קרדום לחפור בכיסו של האזרח\". לטענתם, חוקי המהירות בישראל מיושנים ואינם מתאימים לכלי רכב מודרניים ולהתפתחויות בתשתית הכבישים.\nבעתירה כותבים השניים כי \"המהירות החוקית בכבישים המהירים בישראל... נמוכה בממוצע בשליש מזו הנהוגה באירופה-המערבית. ישנם כבישים מהירים, כמו כביש ת\"א-חיפה, שהמהירות המותרת בהם לא שונתה מזה 30 שנה(!)... ישראל מאמצת את התקן האירופאי לגבי תקינות ובטיחות כלי הרכב, אך מתעלמת מחוקי המהירות הנהוגים בה. ארכאיים - אין הגדרה אחרת לחוקי המהירות בישראל\".\nהעותרים טוענים כי משטרת ישראל מעוותת את סטטיסטיקת התאונות, במטרה להצדיק את התמקדותה באכיפת המהירות. כמו רבים אחרים, העותרים גם מציינים כי גם על-פי הסטטיסטיקה הרשמית של המשטרה, שתי עבירות המהירות - מהירות מופרזת ביחס לחוק ומהירות שאינה תואמת את תנאי הדרך - אחראיות לחלק קטן בלבד מהתאונות: כ-5% בלבד. עם זאת, יש לציין כי ברשות הלאומית לבטיחות בדרכים תומכים בעמדת המשטרה, וטוענים כי\nבגרימת תאונות."}
{"article_id": "0,7340,L-3410855,00.html", "header_title": "\"מצלמות המהירות לא יפחיתו תאונות\"", "full_text": "כך אומר ל-ynet ד\"ר משה בקר, ממומחי התחבורה הבולטים והוותיקים בישראל. עוד מוסיף בקר כי \"הניסיון לטעון שהצבת מצלמות מהירות או הורדת המהירות המרבית, יביאו לירידה חדה במספר תאונות הדרכים, אינו רציני\".\nדברים אלה אמר בהתייחסו\nשל המשרד לביטחון פנים, שיצא לדרכו בסוף החודש שעבר. על-פי התכנון, 200 מצלמות מהירות חדשות יותקנו בכבישים בינעירוניים, באורך כולל של 1,000 ק\"מ. כלומר, בממוצע ייפגשו הנהגים במצלמה אחת מדי חמישה ק\"מ. במשרד לביטחון פנים משוכנעים שהתקנת המצלמות - יחד עם 100 מצלמות רמזור חדשות - תביא לירידה של יותר מ-20% במספר התאונות הקטלניות."}
{"article_id": "0,7340,L-4182162,00.html", "header_title": "השיטה החדשה של ב.מ.וו - טורבו-דיזל משולש", "full_text": ". נתחיל בכמה נתונים שממש כדאי לדעת על ב.מ.וו M550d החדשה: יש לה מנוע בנפח 3.0 ליטר עם שלושה מגדשי טורבו, שמפיק 381 כ\"ס ו-75.4 קג\"מ. מעמידה ל-100 קמ\"ש היא מאיצה ב-4.7 שניות, והמהירות המרבית שלה מוגבלת ל-250 קמ\"ש. אה, והיא פולטת רק 165 גרם פחמן דו-חמצני לק\"מ, וצריכת הדלק שלה בבדיקת מעבדה היא 15.8 ק\"מ לליטר. מה שאומר שהיא יותר חסכונית ו\"ירוקה\" מטויוטה קורולה קומפקטית וצנועה. איך היא עושה את כל זה? פשוט (בערך) - עם מנוע דיזל.\nאתם בטח שואלים עכשיו \"מי בכלל צריך מכונית שכזו?\", אבל אולי השאלה צריכה להיות - מי בכלל צריך את\n\"?\n\t פער הביצועים בינה וה-M550d נראה קטן להפתיע: ה-M5 אמנם חזקה יותר, אך היא מאיצה ל-100 קמ\"ש ב-0.3 שניות בלבד מהר יותר, ומוגבלת לאותה מהירות מרבית. והנה עוד משהו לשיקולכם: בב.מ.וו מבטיחים שה-M550d היא הרבה יותר מסתם מנוע ברוטאלי וביצועים מלהיבים.\nה-M החדשה, שמצוידת בהנעה כפולה, זוכה למתלים שמתאימים עצמם אוטומטית לתוואי (אדפטיביים), אשר כוילו במיוחד עבורה, וכן לשלל שיפורי שלדה לעומת סדרה 5 הרגילה, כולל תושבות חדשות למנוע, בולמים ותיבת ההילוכים, וכן כיול ייעודי להגה ההידראולי. והנה עוד סיבה שעשויה לגרום ללא מעט לקוחות לחשוב פעמיים לפני שיירכשו M5 רגילה: את ה-M550 אפשר לרכוש גם בגרסת סטיישן. היא אמנם איטית ב-0.2 שניות בהאצה ל-100 קמ\"ש, אבל יש לה הרבה יותר מקום למקלות גולף."}
{"article_id": "0,7340,L-3981003,00.html", "header_title": "השר נגד המשטרה: מצלמות אינן מכונות גבייה", "full_text": "זאת, כחלק מניסיון להתמודד עם ביקורת ציבורית נוקבת שמעורר מערך מצלמות המהירות החדש. המשרד מפרסם מסמך המפרט את יעדי המערך החדש, וכן את השיקולים ששימשו לבחירת מיקום הצבתן של המצלמות. המיקומים החדשים שונים מאלה שנקבעו במקור על-ידי אגף התנועה במשטרה, וזאת למרות קביעת ראש האגף בעבר כי המיקומים נקבעו על-סמך \"מחקר ומדדים מדויקים\".\nעל-פי המסמך שהפיץ המשרד לביטחון פנים, המטרות המוצהרות של מערך המצלמות הן:\nבמשרד גם מציינים כי לאחרונה הורה השר לביטחון פנים, יצחק אהרונוביץ', לשנות את מיקומי המצלמות שקבע בתחילה אגף התנועה במשטרה, ולהתאימם למספר שיקולים חדשים, ואלה הבולטים שבהם:\nסקרים שנערכו בעבר, העלו כי עבירת מהירות נחשבת בקרב הנהגים ל\"פחות מסוכנת\" מעבירות אחרות - וזאת למרות שמרבית הנהגים מעריכים כי הסיכוי להיתפס בגינה הוא גבוה ביותר. בסקר של הרשות, שנערך בסוף 2006, נמצא כי 61.8% מהנהגים סבורים כי נהיגה מעל המהירות המותרת מהווה סכנה - השיעור הנמוך ביותר מבין שבע עבירות, שכללו דיבור בטלפון נייד, חציית פס הפרדה לבן ואי-חגירת חגורת בטיחות."}
{"article_id": "0,7340,L-3681048,00.html", "header_title": "מי צריך מצלמות מהירות ב-350 מיליון?", "full_text": "אתמול (ג') הכריז המשרד לביטחון על הזוכה במכרז להקמת פרויקט האכיפה האלקטרונית של מדינת ישראל - \"פרויקט א3\". עלותו הכוללת של הפרויקט, הכולל התקנת 200 מצלמות מהירות וכ-100 מצלמות רמזור, נאמדת ב-350 מיליון שקל. בתמורה, משרדי הממשלה המעורבים בפרויקט מבטיחים לציבור הישראלי ירידה של עשרות אחוזים במספר תאונות הדרכים, וירידה תואמת במספר ההרוגים בתאונות.\nאלא שבדיקת ynet מעלה כי הבחירה בפתרון האכיפה האלקטרונית מבוסס על הערכות שהתאמתן לישראל אינה ברורה. אנשי מקצוע במשרדים הרלוונטיים - ביטחון פנים ותחבורה - ביססו את הערכותיהם בנוגע להשפעה הבטיחותית של הפרויקט, על הצלחת מערכות דומות במדינות מערב אירופה. אלא שהנחה זו מתעלמת לכאורה ממספר עובדות ונתונים חשובים, העשויים לשנות לחלוטין את התחזיות:"}
{"article_id": "0,7340,L-3539819,00.html", "header_title": "הגורם הכי משמעותי לתאונות - אי ציות לרמזור", "full_text": "כך עולה מהדו\"ח השנתי של הלשכה המרכזית לסטטיסטיקה (למ\"ס), המסכם את נתוני תאונות הדרכים ל-2007. על-פי הנתונים, 16% מתאונות הדרכים עם נפגעים בהן בוצעה עבירה לפני התאונה, אירעו מכיוון שאחד הנהגים לא ציית לרמזור אדום. הגורם השני לתאונות דרכים עם נפגעים - סטייה מנתיב. 13% מהתאונות נגרמו לאחר שאחד או יותר מהנהגים המעורבים סטו מנתיב הנסיעה שלהם, במקרים רבים ללא סיבה ברורה. 11% מכלל התאונות עם נפגעים נגרמו עקב עבירת אי-שמירת מרחק.\nבחינת הנתונים הנוגעים לגיל ומין הנהגים המעורבים בתאונות, מובילה למסקנות כואבות אך מוכרות: גברים מעורבים ביותר תאונות מנשים, וחלקם של צעירים בתאונות גבוה מחלקם היחסי באוכלוסיות בעלי הרישיון."}
{"article_id": "0,7340,L-3633311,00.html", "header_title": "יותר דו\"חות תנועה - אך מספר ההרוגים לא יורד", "full_text": "מאז תחילת השנה, הגביר אגף התנועה במשטרת ישראל את האכיפה כנגד עבירות המוגדרות \"איכותיות\" - עבירות תנועה כמו מהירות מופרזת, עקיפה לא בטוחה, עבירות בריונות, וחציית צומת באור אדום. המטרה - להוריד את מספר התאונות הקטלניות וההרוגים. אולם למרות המאמץ המוגבר מצד המשטרה, מספר ההרוגים בתאונות דרכים אינו יורד.\nהמשטרה מציגה: עלייה של 17% במספר דו\"חות \"איכות\" - 0% ירידה במספר ההרוגים (צילום: חגי אהרון)"}
{"article_id": "0,7340,L-3981804,00.html", "header_title": "מצלמות המהירות החדשות בסכנת ביטול", "full_text": "בישיבה שנערכה אמש (ב') בין השר לביטחון פנים, יצחק אהרונוביץ', ושר התחבורה, ישראל כץ, הוחלט לדרוש ממשרד האוצר להגדיל את תקציב אגף התנועה במשטרה ב-50 מיליון שקל, וזאת כדי להפעיל את מערך המצלמות, וכן לשמר את רמת הפעילות הנוכחית של האגף. אם לא יוגדל התקציב, כך מאיימים השרים, לא יופעלו המצלמות החדשות. זאת, חודשיים בלבד לפני תאריך היעד להפעלתן, ולאחר שהתשתית להצבת חלק מהמצלמות כבר הונחה.\nיש לציין כי המימון להפעלת מערך המצלמות החדש - בסך 25 מיליון שקל - אמור היה להגיע מתקציב הרשות הלאומית לבטיחות בדרכים, המעבירה מדי שנה\nלאחר הפגישה אתמול, אמר השר אהרונוביץ' כי \"קיצוץ באגף התנועה יהווה מכת מוות לאכיפה בישראל. משרד האוצר צריך להבין שחלק מקורבנות הכבישים יהיו על אחריותו\". השר כץ הוסיף כי \"אסור שהפעלת המצלמות תהיה על חשבון תקציב האכיפה, שהוא הכלי היעיל ביותר כיום להרתעת עברייני תנועה ולצמצום תאונות הדרכים\".\nממשרד האוצר נמסר בתגובה כי \"תקציב הרשות לבטיחות נקבע בחוק התקציב, בתמיכת משרד התחבורה. משרד התחבורה, משטרת ישראל והרשות הם גורמי המקצוע בתחום האכיפה והבטיחות, ועליהם לקבוע לפי סדרי עדיפויות מקצועיים את הקצאת המקורות בתחום. החלטה שלא להפעיל את מערך המצלמות החדש במסגרת התקציב הקיימת, כמוה כאמירה לפיה מערכת זו אינה משפרת את מערך האכיפה לעומת הפעילות הקיימת\".\nהחזית המאוחדת של השרים מול משרד האוצר, אינה מפתיעה: אהרונוביץ' וכץ מתנגדים נחרצות לקיצוץ תקציב אגף התנועה, הנובע מקיצוץ תקציבה של הרשות לבטיחות, שבוצע בהתאם להחלטת ממשלה מ-2008. בשבוע שעבר הבטיח כץ במליאת הכנסת כי \"לא יקצצו שקל במשטרת התנועה\". שר התחבורה גם הסביר מדוע בכוונתו להיאבק על תקציב האכיפה: \"כל עוד לא יבוא המשיח ונצליח לתקן את כל התשתיות שנבנו ב-60 שנה, זה כלי מאוד אפקטיבי להרתיע, לטפל, לעשות, לבלום, למתן\".\nבמשרד לביטחון פנים מבהירים כי הפעלת המצלמות החדשות תותנה בהגדלת תקציב האכיפה. עוד אומרים שם כי ב-2012 יידרש תקציב נוסף של 34 מיליון שקל, מהם כ-24 מיליון המיועדים להתקנת 50 מצלמות נוספות. לדברי השר אהרונוביץ', \"הכנסת מצלמות האכיפה, יחד עם תוכניות נוספות - כמו הכנסת משטרת התנועה לערים ואכיפה מוגברת בכבישים הבינעירוניים - תוכל להקפיץ את מדינת ישראל מדרגה במלחמה בתאונות הדרכים, למרות שהדרך עוד ארוכה\".\nבמשרד לביטחון פנים מוסיפים כי אהרונוביץ' וכץ סיכמו כי המצלמות יוצבו \"אך ורק על-פי מוקדי סיכון ובכבישים אדומים, ולא בכבישים מהירים\". ראוי להזכיר כי כבר לפני כחודש הנחה אהרונוביץ' את אגף התנועה לשנות את מיקומי המצלמות המיועדים לשלב הראשוני של פריסתן. עם זאת, המיקום של המצלמות שיוצבו בשלבים הבאים עדיין לא סוכם סופית, ועל-פי הערכות חלקן יותקנו בכבישים מהירים.\nמערך המצלמות מעורר ביקורת ציבורית חריפה: רבים מאשימים את משרדי הממשלה בשימוש במצלמות המהירות כאמצעי לגביית מס נוסף מהנהגים. גם מומחי בטיחות מותחים ביקורת על הפרויקט, וטוענים כי יעדי צמצום התאונות שהציג המשרד לביטחון פנים - בשיעור של יותר מ-20% - אינם ריאליים. מנגד, ועדת שיינין - שקבעה את התוכנית הלאומית לבטיחות בדרכים - תמכה בהפעלת המצלמות. אחד מיעדי התוכנית היה \"הקמת מערך שיהיה מורכב ממאות מצלמות וידאו דיגיטליות, הפרוסות בכבישים עירוניים ובינעירוניים\".\nעם זאת, חברי הוועדה גם קבעו כי יש להתאים את המערך לשינויים תכופים בטכנולוגיות האכיפה, כך שהמצלמות החדשות יוכלו לתעד מספר רב של עבירות: \"כיוון שהשינויים הטכנולוגיים בתחום מהירים מאוד, אנו מציעים לבחון שילוב של (כל) האמצעים האלקטרוניים למערכת אחת\". למרות דברים אלה, המערך המיועד להיפרס בישראל מבוסס על טכנולוגיה הנחשבת למיושנת יחסית, ומיועדת לאכיפת עבירות מהירות וחציית צומת באור אדום בלבד.\nהוועדה אף המליצה שלא להרחיב את פריסת המערך לפני שייבחנו התועלות שלו: \"בטווח הקצר ניתן להפעיל מערכת של מצלמות ווידיאו, כדוגמת אלו הקיימות באנגליה היום, באזור ספציפי (\"פיילוט\") כדי לבחון את ההשפעה שיש לשיטה זו על הנהג הישראלי, ואת הכדאיות הכלכלית להפעלת שיטה זו\"."}
{"article_id": "0,7340,L-4161905,00.html", "header_title": "ב.מ.וו M5 - ערוץ 5 פלוס-פלוס-פלוס", "full_text": "לא חכם לתת מכונית עם 560 כוחות סוס והנעה אחורית לגבר אשכנזי צנום ולבנבן בן 40. באמת, זה כמו לתת לילד רובה ציד טעון. אחר כך, כשמנקים את שאריות המוח של הגולדן רטריבר מהקיר, כולם מתפלאים: \"מי נותן לילד רובה ציד טעון? זה ממש לא חכם\". נו, ספרו את זה לכלב. או במקרה של האשכנזי הצנום, ספרו את זה לאירמגרד, צארית יחסי הציבור של ב.מ.וו במזרח התיכון, אפריקה ועוד כמה רפובליקות אפלות במזרח אירופה.\nמסיבות שלא ברורות לה עד עתה, בחרה הצארית לשבת במושב האחורי של M5 חדשה, כשהאשכנזי הצנום נוהג. ואתם כבר יכולים לנחש איך זה התפתח. להגנתו של האשכנזי צריך להבין ש־560 כ\"ס זה המון כוח. אני לא באמת יודע מה זה \"כוח סוס\" (נדמה לי שזה היכולת של מנוע להניף סוס לגובה של 30 סנטימטר, או להפך), אבל 560 כאלה עושים המון רושם. במיוחד על ספרדים שגרים בכפרים קטנים ליד סביליה.\nחלק מהפלאחים האנדלוסים בטוחים שפרנקו עוד בשלטון, כך שכל מכונית חדשה גורמת שם להתרגשות, אבל M5 שעוקפת אותם בשבע וחצי בבוקר\nוחוץ מזה, מה עוד אפשר לעשות עם מכונית שייעודה היחיד הוא להשפיל סוחרי מט\"ח שקנו פורשה 911? בשביל מה לעזאזל יש לה מנוע V8 בנפח 4.4 ליטר, עם שני מגדשי טורבו שכל הזמן לוחשים לנהג \"נו, אתה יכול ללחוץ עוד\"?\nלצערה של הגברת במושב האחורי, האשכנזי מאחורי ההגה בהחלט התפתה ללחוץ. ואז עוד קצת. ולא היה צריך יותר מזה כדי לצבור מהירות כפולה ויותר מזאת של הספרדים שקירטעו מסביב. מה שכמובן לא העיד כלום על שום דבר כי הם די עצלנים, ונוטים לנסוע במהירות שמספיקה להם להגיע לעבודה בדיוק בזמן להפסקת צהריים. אבל גם אם הם היו מתחילים לשעוט פתאום לעבר האופק זה לא היה משנה: כדי להתקרב ל-M5 צריך יותר מסיאט רונדה. נניח משהו בכיוון של פרארי 458 איטליה.\nרוצים קצת מספרים? בבקשה. ה-M5 מאיצה מעמידה ל-100 קמ\"ש ב-4.4 שניות, ול-200 קמ\"ש היא תגיע ב-13 שניות. היא גם תמשיך עד לקצת יותר מ-300 קמ\"ש אם רק תהיו חכמים, ותדרשו מב.מ.וו להסיר את הגבלת המהירות האידיוטית שכל היצרניות הגרמניות מתקינות במכוניות שלהן מטעמי תקינות פוליטית ארורה.\nויש עוד כמה מספרים שכדאי להכיר, למשל בנושא צריכת הדלק. בב.מ.וו מתגאים בכך שה.M5 החדשה חסכונית מקודמתה ביותר מ-30%, שזה כמו להגיד שמישהו שרק עכשיו מת הוא קצת יותר חי ממי שהתפגר לפני שבוע. הרי ל-M5 הקודמת נגמר הדלק במיכל כבר ביציאה מהתחנה, וגם החדשה לא בדיוק מבריקה בענייני חסכנות והגנת הסביבה. ב-480 קילומטר של נהיגה היא שרפה קצת יותר מ-120 ליטר של דלק; זה לא עונה להגדרה של מכונית ירוקה.\nאבל מי בכלל אמר שירוק זה טוב? מה כבר יצא לנו מזה שנשמור על העולם לדורות הבאים? קדחת, אם תשאלו אותי. אז במקום ללטף את המצפון, אפשר ללטף את האגו. ובזה מצטיינת ה-M5: לא צריך להיות נהג גדול כדי לנהוג בה נורא מהר. יש בה כל-כך הרבה טכנולוגיה, שהדרישה היחידה שהיא מציבה בפני הנהג היא לכוון את ההגה לכיוון הנכון. את כל השאר היא כבר תעשה לבדה.\nאיך? עם אלקטרוניקה. המון אלקטרוניקה.\nבדרך כלל אני לא אוהב מכוניות יותר חכמות ממני, אבל ה-M5 באמת עוזרת לנהג להיות יותר מדויק ומהיר. למשל, תיבת ההילוכים כפולת המצמדים: אף נהג, לא משנה כמה הוא מוכשר ומנוסה, לא יכול לתפעל תיבה ידנית במהירות ובדייקנות שיתחרו באלה של התיבה הזאת. ושלא כמו בתיבה ידנית, כאן תמיד אפשר להעביר ל-D ופשוט לתת למחשב לעשות את כל העבודה, ולבחור באחד משבעת ההילוכים (למרות שזה לא מהנה כמו לשחק במנופי העברת ההילוכים שמאחורי ההגה).\nוהנה עוד משהו לזקוף לזכות האלקטרוניקה: אפשר לכייל את ה-M5 כך שתתאים בדיוק למצב הרוח של הנהג. כל דבר - הגה, בולמים, תיבת הילוכים ומנוע - אפשר לכוון ל\"נוחות\", \"ספורט\" או \"ספורט פלוס\". נוסעים לבקר את הדודה בעפולה? כוונו הכל ל\"נוחות\" ותתפללו שיסגרו את הכביש בוואדי ערה. מצאתם מסלול מרוצים ליד סביליה שבמקרה היה פתוח? שימו \"ספורט פלוס\" ותתפללו שהגברת מב.מ.וו לא סופרת הקפות.\nאם כבר הזכרתי אלקטרוניקה, אי אפשר לפסוח על שני הכפתורים הכי חשובים במכונית הזאת. לאחד קוראים M1, לשני M2, ושניהם מציצים אל הנהג מהחישור השמאלי של ההגה. אחרי כמה ניסיונות, שחלקם נגמרים בהפעלה לא מכוונת של הרדיו, המחשב של המכונית מניח לתכנת את הכפתורים כך שלחיצה עליהם תשנה מיד את הכיול שלה. ואם תחשבו על זה לרגע, זה הגאדג'ט הכי ג'יימס-בונדי שאפשר להתקין במכונית. או שבעצם זה כמו קלארק קנט וסופרמן: רגע אחד אתם נוהגים בסתם עוד סדרה 5 מהוגנת ומכובדת, ובמשנהו אתם לוחצים על אחד משני הכפתורים השטניים האלה ועפים קדימה בגלימה מתנופפת ובצווחות צמיגים.\nשלא תטעו: יש לי גם תלונות על ה-M5 הזאת. היא כבדה מכדי להיות מכונית ספורטיבית ממש, והיא גם לא חדה ופסיכית כמו קודמתה. זוכרים את סוחר המט\"ח ההוא שקנה 911? הוא אולי יתקשה לברוח מכם, אבל אתם יכולים להיות בטוחים שהוא ייהנה יותר. ואתם יודעים מה? למי אכפת. כמי שפחות או יותר המציאה את הז'אנר של זאב בעור כבש, ה-M5 החדשה לוקחת את הרף המרשים שקבעה קודמתה ותוקעת אותו אי שם למעלה.\n: כל הקטע של ה-M5 הוא לדפוק הופעה בלי לדפוק הופעה. אתם יודעים - להיות הילד הכי קטן בכיתה, ואז לפרק במכות את הבריון השכונתי. וזו הרי הפוזה הכי \"קולית\" שיכולה להיות. כמובן שאי אפשר להגיד עליה שהיא הכי קטנה, או שהיא נחבאת אל הכלים. בכל זאת, זו ב.מ.וו עם ארבעה מפלטים וגלגלי \"20. אין סכנה שמישהו יטעה, ויחשוב שקניתם את המכונית החשמלית של אגסי.\n: זה אולי הדבר היחיד שקצת מפריע ב-M5 החדשה: אתה לא מרגיש שהיא הולכת להרוג אותך. אין עצבים חשופים, ולא תמצאו כאן סגנון נהיגה של \"או שיש לך ביצים גדולות, או שתיסע באוטובוס\". היא מרגישה מדויקת, וכמעט סטרילית. כמובן שזה קצת מטעה, כל הניקיון הזה. תמיד אפשר לנתק את בקרת היציבות, לראות מה ייגמר קודם: הצמיגים האחוריים, או האומץ שלך (ותאמינו לי - זה יהיה האומץ). ****\n: היו המון ויכוחים על המעבר של ה-M5 למנוע טורבו. הרי עד כה, הגרמנים נשבעו שרק מנועים אטמוספריים שצורחים כל הדרך לחצי מיליון סל\"ד, יכולים לספק את חווית הנהיגה המושלמת. אבל אחרי שלוש דקות במכונית החדשה, הוויכוח הזה הופך ללא רלוונטי. ה-V8 הזה אולי נשמע פחות סקסי מה-V10 של המכונית הקודמת, אבל הוא הרבה יותר טוב (כלומר - הרבה יותר חזק, הרבה יותר חזק, וגם הרבה יותר חזק). *****"}
{"article_id": "0,7340,L-4175842,00.html", "header_title": "ב.מ.וו מבטיחה: הרבה יותר M", "full_text": "חטיבת הביצועים של ב.מ.וו תרחיב משמעותית את היצע המכוניות שלה, כבר במהלך השנה הקרובה. כך הודיעה היצרנית בסוף השבוע האחרון. סדרת הדגמים החדשה תשווק בנפרד מדגמי ה-M \"האמיתיים\", תחת השם \"מכוניות הביצועים של M\" (באנגלית: M Performance Automobiles)."}
{"article_id": "0,7340,L-3979919,00.html", "header_title": "מה אתם יודעים על מצלמות המהירות החדשות?", "full_text": "בשבועות האחרונים, מנסים במשרדי הממשלה להתמודד עם הביקורת הציבורית הגוברת נגד מערך חדש של מצלמות מהירות ומצלמות רמזור, שהפעלתו מתוכננת בחודשים הקרובים. במה שנראה כמו תחרות על לבו של הציבור, מנסים שרים בממשלה להציג את עצמם כמי שפועלים למען הנהגים, ונלחמים בשרירות לבו של \"הממסד\" - אותו ממסד שהם עצמם עומדים בראשו.\nכך למשל, שר התחבורה, ישראל כץ, אומר כי משרד התחבורה כלל אינו מעוניין \"לעשות כסף על חשבון הציבור\", וכי את המצלמות יש להציב במוקדי סיכון - ולא במקומות שיניבו הכנסות למדינה. גם במשרד לביטחון פנים אומרים מזה כמה שבועות, כי מטרת המצלמות היא לצמצם את מספר התאונות, וכי הטענה כי ישמשו מכשיר לגביית כספים מהציבור היא דמגוגית וחסרת-שחר.\nאלא שהמציאות שונה מזו שמנסים לצייר במשרדי הממשלה. כך למשל, פריסת המערך כולו, שאמור לכלול בסופו של דבר 300 מצלמות, צפויה להגדיל את הכנסות המדינה מדו\"חות מהירות ביותר מפי 10 לעומת שנים קודמות. בנוסף, מאז החל תכנון הפרויקט, לפני יותר מ-10 שנים, התקדמה טכנולוגיית האכיפה משמעותית, אך המצלמות שיוצבו בכבישי ישראל מבוססות על טכנולוגיה המוכרת באירופה מאז שנות ה-90.\nאז מה האמת לגבי המצלמות החדשות? ל-ynet יש כמה תשובות, שבמשרדי הממשלה לא ישמחו לקרוא.\n\"אנחנו נכנסים לעידן הדיגיטלי. ישראל תהיה בין המדינות המתקדמות והבודדות שעוסקות בכלל בתחום של אכיפה אלקטרונית דיגיטלית\". את הדברים האלה אמר ראש אגף התנועה לשעבר, ניצב יעקב רז, לפני שמונה שנים בדיוק, ב-4 בנובמבר 2002, בוועדת המשנה של הכנסת למאבק בתאונות הדרכים. ראוי לציין כי על תכנונו של מערך האכיפה הדיגיטלית הוחלט עוד קודם לכן, כבר בשנות ה-90.\nסנ”צ יחיאל בן יאיר, ראש מדור מכשור וטכנולוגיה במשטרה, הציג באותה הזדמנות לחברי הוועדה את עתיד האכיפה בישראל: \"בחוץ ראינו מכשירים שמצלמים עם סרטי צילום, ואנו מתכננים לעתיד מערכת שבלבה מצלמה דיגיטלית, שנמצאת אי-שם בארץ, ומקושרת לפה בקווי תקשורת. מפה אנחנו יכולים לשלוט במערכת, ולקבל את העבירות בזמן אמת. כאן יושבים המפענחים\".\nארבע שנים לאחר מכן, באוקטובר 2006, עדיין לא הוצבה מצלמה דיגיטלית אחת, ובוועדת הכלכלה התקיים דיון אודות תוכניות המשרד לביטחון פנים לקדם את הפרויקט. יו\"ר הוועדה, ח\"כ גלעד ארדן, שאל האם מערך האכיפה הדיגיטלי מתקדם מספיק מבחינה טכנולוגית, וזאת לאור השנים הארוכות שחלפו מאז החל תכנונו.\n\"יש כל הזמן טכנולוגיות חדשות בעולם\", אמר ארדן. \"הציגו לי טכנולוגיה שהמטרה שלה היא לא רק לתפוס עבריינים, אלא גם לנסות לחסוך במוות...\nתשובת המשנה למנכ\"ל המשרד, אליעזר רוזנבאום - המלווה את הפרויקט עד היום - הייתה מעט מפתיעה: \"נלמד את מה שאמר חבר הכנסת ארדן. אני לא מכיר את הטכנולוגיה הזאת, (אבל) אנו מוכנים תמיד ללמוד\". אלא שארבע שנים אחרי שהבטיח ללמוד את הנושא, המצלמות שיציב המשרד לביטחון פנים בכבישים אינן שונות מהותית מאלו שהוצגו לחברי הכנסת ב-2002: הן יתעדו עבירות תנועה - ביעילות, בחדות ובמהירות - אך אין ביכולתן למנוע תאונות.\nבדיון שנערך\n,\n\t לרגל יום המחויבות הלאומי לבטיחות בדרכים, הבהיר שר התחבורה, ישראל כץ, כי תוכנית המשרד להחמיר את האכיפה והענישה נגד עברייני תנועה, לא נועדה להעשיר את קופת המדינה. \"אנחנו לא באים להתנקם\", אמר לחברי הכנסת. \"אנחנו לא באים לחפש איך לעשות כסף על חשבון הציבור\".\nדברים דומים נשמעים בקרבתו של השר לביטחון פנים, יצחק אהרונוביץ'. גורמים בלשכתו הבהירו לאחרונה כי מטרת מצלמות המהירות והרמזור החדשות, שיחלו לפעול כבר בחודשים הקרובים, היא לשפר את הבטיחות בדרכים - ולא לשמש כמכונת גבייה עבור משרד האוצר.\nאכן, מלים כדורבנות. אלא שנראה כי המציאות מעט שונה. פרויקט האכיפה הדיגיטלית, שעתיד לכלול 300 מצלמות מהירות ורמזור, יגדיל במאות אחוזים את הכנסות המדינה מדו\"חות מהירות: על-פי הערכות המשרד לביטחון פנים, יכניסו המצלמות לקופת המדינה כ-900 מיליון שקל מ-1.8 מיליון דו\"חות שיחולקו לנהגים מדי שנה.\nלשם השוואה, ב-2005 הפיקו מצלמות המהירות של המשטרה - ניידות ונייחות - כ-150 אלף דו\"חות. על-פי החישוב המקובל של המשרד לביטחון פנים, לפיו מניב כל דו\"ח 500 שקל בממוצע, ההכנסות מסך הדו\"חות הגיעו ל-75 מיליון שקל. או במלים פשוטות: פחות מ-10% מההכנסות הצפויות ממערך המצלמות החדש.\nאגב, בישיבת ועדת הכלכלה ב-2006, התבקשו נציגי המשרד לביטחון פנים להעריך כיצד תשפיע פריסת 300 המצלמות על הכנסות המדינה מדו\"חות מהירות. סנ\"צ בן-יאיר, ממדור מחשוב וטכנולוגיה, אמר כי \"‎250 מיליון שקל, זאת הערכה גסה\". יתכן כי במקום \"הערכה גסה\", התכוון לומר \"הערכה שמרנית מאוד\".\nלכל אורך השנים, ובכל הדיונים הנערכים בנושא מערך האכיפה הדיגיטלית, עומדת מול המצדדים בפרויקט דוגמה אחת עיקרית: צרפת. בישיבת ועדת הכלכלה ב-2006, אמר מנהל תחום טכנולוגיה במשרד לביטחון פנים, רוני בורוכוב, כי \"רציתי לתת דוגמה את המערכת בצרפת, שם התקינו ‎1,000 מצלמות מהירות ואור אדום, והיא (המערכת, ש.ה) הורידה ‎50% מכלל ההרוגים והפצועים בתחום הזה\".\nשלוש שנים לאחר מכן, באותה ועדת כנסת, הבהיר ראש אגף התנועה, ניצב אבי בן-חמו כי \"בצרפת היו ‎8,300 הרוגים בשנה. בתקופת הנשיא הקודם, (ז'אק) שיראק, לקחו את הנושא הזה ברצינות, הקימו מטה חירום, תקצבו ופרסו כ-‎1,500 מצלמות ובתום שנים הייתה ירידה של ‎50% במספר הרוגים, והם ירדו ל-‎4,200\".\nאכן תוצאות מרשימות. אלא שיש עוד כמה נתונים, שעלולים להציג את השיפור המרשים בבטיחות בצרפת באור קצת אחר, ולספק לו הסבר מפורט, מעמיק ובעיקר - נכון יותר:"}
{"article_id": "0,7340,L-3676072,00.html", "header_title": "מדוע תאונות הדרכים לא נחקרות לעומק?", "full_text": "האם במדינת ישראל לא אירעה במהלך השנתיים האחרונות אפילו תאונת דרכים אחת בעקבות כשל טכני בכלי הרכב?\nאלא שבמקביל להצהרות בכירי משרד התחבורה, ממצאי בדיקות שערך משרד התחבורה עצמו מלמדים אחרת. ב-15% מהמכוניות שנבדקו ב-2008 על-ידי ניידות בטיחות, נמצאו ליקויים חמורים המחייבים תיקון. נתון זה דומה לבדיקות שנערכו במהלך שנים קודמות, אשר גם בהן התגלה אחוז דומה של כלי רכב שחייבו תיקון. האם יתכן שאף לא אחד מכלי הרכב שבהם נמצאו ליקויי בטיחות, היה מעורב בתאונת דרכים כלשהי במהלך שנתיים?\nהאם ייתכן כי אף תאונה בישראל לא נגרמה בגלל כשל טכני בכלי רכב? (צילום ארכיון: עידו ארז)\nלד\"ר משה בקר, ממומחי התחבורה והבטיחות הבולטים בישראל, יש תשובה חד-משמעית: \"נתון כזה - של שיעור המכוניות עם ליקויים טכניים - חייב להתבטא בתאונות, גם אם בדיקות בפריסה ארצית היו מגלות אחוז תקלות נמוך יותר\".\nלמעשה, גם נתוני המשטרה סותרים את טענת משרד התחבורה: לפי נתונים המפורסמים בסקירה תקופתית של הרשות הלאומית לבטיחות בדרכים, ב-2007 אירעו תשע תאונות קשות ותאונה קטלנית אחת בגלל \"גורמים מכאניים ברכב\". ואלה, יש להזכיר, הם רק \"נתוני מינימום\": חקירות תאונות דרכים על-ידי המשטרה מתמקדות במציאת אשמים, ולא במכלול הסיבות שגרמו לה.\nד\"ר בקר מסביר: \"הבעיה היא שהנושא הטכני לא נבדק לעומק בחקירת תאונות. למשטרה יש כלים חלקיים בלבד לחקר התאונות - לפני כ-15 שנה נכנסו מהנדסי תנועה, שלרוב בודקים את מרכיב הדרך בתאונה, אבל אין להם כלים מספקים לבדוק את ההיבט של המכונית\"."}
{"article_id": "0,7340,L-3975356,00.html", "header_title": "מצלמות המהירות: קנסות בכמיליארד שקל בשנה", "full_text": "עד סוף 2010, צפויים המשרד לביטחון פנים, משרד התחבורה ומשטרת ישראל, להפעיל מערך אכיפה דיגיטלית, אשר במסגרתו ייפרסו ברחבי הארץ עשרות מצלמות מהירות ומצלמות רמזור. על-פי נתונים שנמסרו היום (ג') ל-ynet מהמשרד לביטחון פנים, בשנה הראשונה להפעלת המערך - שיימנה 60 מצלמות החל ממרץ 2011 - צפויים להירשם כ-370,000 דו\"חות תנועה לנהגים. במשרד מעריכים כי סך הקנסות שייגבו בגין דו\"חות אלה יגיע ל-185 מיליון שקל, על-פי חישוב של 500 שקל בממוצע לכל דו\"ח.\nעם זאת יתכן כי הנתון בפעול יהיה דווקא נמוך יותר: לאחר פריסת מערך המצלמות עשויים הנהגים \"ללמוד\" את מיקומן, ולהאט את מהירות נסיעתם בהתקרבם לכל מצלמה. שינוי זה באופי הנהיגה עשוי להוריד את מספר הדו\"חות שיפיק המערך החדש. סקרים שנערכו בשנים האחרונות באנגליה, מלמדים כי נהגים נוטים לבלום בפתאומיות באתרי מצלמות, ובכך עלולה להיווצר סכנה בטיחותית.\nנתונים שפורסמו בעבר באנגליה, בה פועלות אלפי מצלמות מהירות, עשויים ללמד כי הערכות המשרד לביטחון פנים מעט מוגזמות. כך למשל, ב-2007 נרשמו באנגליה כ-1.5 מיליון דו\"חות מהירות, שהכניסו לקופות המדינה כ-90 מיליון ליש\"ט. עם זאת, אין ספק כי התקנת המצלמות הגדילה משמעותית את סך דו\"חות המהירות: ב-1997 נרשמו באנגליה רק כ-700 אלף דו\"חות."}
{"article_id": "0,7340,L-3632888,00.html", "header_title": "ישראל 2008: יותר הולכי רגל נהרגים מנהגים", "full_text": "אחד מכל שלושה הרוגים בתאונות דרכים בישראל הוא הולך רגל - יותר מכל משתמשי הדרך האחרים. לשם השוואה, מאז תחילת השנה נהרגו בתאונות 94 נוסעים בכלי רכב - נתון נמוך משמעותית ממספר הולכי הרגל. במלים אחרות: הסכנה החמורה ביותר בכבישי ישראל אורבת דווקא להולכי רגל. כמו בכל שנה, מרבית הולכי הרגל נפגעים במרחב העירוני: 89 הולכי רגל נהרגו בשטחים עירוניים, ו-49 נהרגו בכבישים בינעירוניים."}
{"article_id": "0,7340,L-3537825,00.html", "header_title": "מחקר: למה יש פחות הרוגים בכביש?", "full_text": "מחקר מקיף בנושא תאונות דרכים המתפרסם היום (ד'), שופך אור על הסיבות העומדות מאחורי מגמת הירידה הקבועה בתאונות הדרכים, שנרשמת בשנים האחרונות בכל העולם וגם בישראל. ובניגוד לטענה כאילו פעילות משטרתית, שפיטה מחמירה או חקיקה ייעודית גורמים לשיפור בסטטיסטיקה, נראה כי הנתונים החיוביים מושפעים בעיקר משני גורמים חשובים במיוחד - שיפור מתמיד וניכר בבטיחות כלי הרכב ובמערך הטראומה בבתי החולים.\nמהמחקר, שהוזמן על-ידי עמותת \"אור ירוק\" ובוצע על-ידי ד\"ר קובי פלג ממכון גרטנר, עולה כי בין 2000 ל-2005 חלה ירידה של 26% בתמותת פצועי תאונות דרכים המגיעים לבתי חולים. זאת, למרות שאחוז הפצועים קשה או אנוש מכלל הנפגעים נותר כמעט ללא שינוי. בנוסף מגלים הנתונים כי חל שיפור משמעותי בבטיחות כלי הרכב, התורם גם הוא לירידה במספר ההרוגים. עדות לכך אפשר למצוא בנתון הבא: אחוז התמותה של הנוסעים מלפנים ירד ביותר מ-50% משנת 2000 עד 2005.\nשימו לב לנתון המאלף הבא - בשנים 2000 עד 2003, סיכוייו של הנוסע מלפנים להיהרג בתאונה היו גבוהים בכ-25% מאלו של הנהג, ובכ-50% מאלו של היושבים מאחור. אלא שב-2005 כבר לא נמצא הבדל כלשהו באחוזי התמותה בין הנוסעים ברכב - עובדה שעשויה להצביע על שיפור מובהק בבטיחות כלי הרכב, ובעיקר על עלייה במספר המכוניות המצוידות במספר רב של כריות אוויר. חיזוק לכך אפשר למצוא בעובדה כי מקום הישיבה גם אינו משפיע באופן משמעותי על הסיכויים להיפצע באופן חמור.\nעוד עולה מהמחקר כי כ-60% מרוכבי האופניים הנפגעים בתאונות הם ילדים עד גיל 16, ומקרב הרוכבים הנהרגים בתאונות - שיעור הקשישים עולה על 30%. שלא במפתיע, מספר הרוכבים הנפגעים בתאונות בקיץ כפול ממספרם בחורף. במסקנות המלוות למחקר, נטען כי לקסדה עשוי להיות תפקיד חשוב בצמצום נזקי התאונות: \"אופי הפציעות, גיל הנפגעים, וצורת פינויים לבית החולים מלמדים על מאפייני התאונות - מדובר במקרים רבים בילדים או נערים הנפגעים מתאונות עצמיות (למשל: נפילות), באזור מגוריהם.\n\"חשיבותה של הקסדה בתאונות אלה גבוהה במיוחד, ועם זאת - טרם נצפו פעולות אכיפה והסברה משמעותיות בתחום. המשטרה לא נותנת דו\"חות למפרי החוק, מורים ומנהלים אינם מוודאים שהתלמידים המגיעים לבית הספר באמצעות אופניים חובשים קסדות\", מבהיר המחקר."}
{"article_id": "0,7340,L-3732796,00.html", "header_title": "\"תנו לנו 400 מצלמות מהירות\"", "full_text": "כך אמר היום (ד') ניצב אבי בן-חמו, ראש אגף התנועה במשטרה, לחברי ועדת הכלכלה בכנסת, בדיון שעסק בפרויקט האכיפה האלקטרונית \"א3\". פרויקט אשר במסגרתו יוצבו כבר ב-2010 מאות מצלמות מהירות ומצלמות רמזור חדשות. לדברי בן-חמו, השלב הראשון של הפרויקט, בו יוצבו 60 מצלמות חדשות, אינו מספיק. לדבריו, יש להגדיל את מספר המצלמות במהירות ובאופן דרמטי.\nלטענת בן-חמו, פרויקטי אכיפה אלקטרונית הצליחו להפחית את מספר התאונות במספר רב של מדינות במערב אירופה בשנים האחרונות. לדבריו, הצבת המצלמות היא \"חלופה זולה להצבת שוטרים. הרי אני לא יכול להציב שוטר כל שישה ק\"מ. כיום יש לנו 120 ניידות, שפרוסות בין מטולה לאילת. זה פשוט לא מעשי\". את דברי בן-חמו חיזקו נציגי עמותות שונות, שטענו כי אכיפה אלקטרונית הצליחה להפחית את מספר התאונות במדינות כמו צרפת, הולנד ואנגליה, בשיעור של עשרות אחוזים.\nבן-חמו הסביר כי בשלב ראשון יוצבו 60 מצלמות דיגיטליות חדשות: 40 לאכיפת מהירות ו-20 מצלמות רמזור. \"בתחילת 2010 יוצבו מצלמות ראשונות. התמונות יפוענחו תוך 48 או 72 שעות מזמן ביצוע העבירה, והנהג יקבל דו\"ח\". לדברי בן-חמו, בכוונת המשטרה - באמצעות החברה הפרטית שזכתה במכרז של המשרד לביטחון פנים - לנייד את המצלמות בין מספר עמודי-בסיס, כך שיכסו קטעי כביש רבים ככל האפשר.\nבדבריו מתח הניצב ביקורת חריפה על כך שממשלות ישראל בשנים האחרונות, נמנעו מליישם במלואן את מסקנות ועדת שיינין, שקבעה תוכנית לאומית למאבק\nראש אגף תנועה במשטרה הסביר לחברי הוועדה כי מהירות הנסיעה היא אחד הגורמים המשמעותיים ביותר לתאונות דרכים - וגורם בעל השפעה משמעותית במיוחד על חומרתן. ראוי לציין כי מנתוני הלשכה המרכזית לסטטיסטיקה - המבוססים על נתוני המשטרה - עולה כי מהירות ניצבת רק במקום השמיני בטבלת הגורמים לתאונות: כ-6% מהתאונות נגרמות בגלל מהירות מופרזת. לפני מהירות מופרזת ניצבות עבירות אחרות: אי-ציות לרמזור אדום (16%), סטייה מנתיב (13%), אי-שמירת מרחק (11%), ואי-מתן זכות קדימה (8%).\nעוד נושא אליו התייחס באריכות הוא סוגיית בתי המשפט לתעבורה. לדבריו, המצב בבתי המשפט פוגע כיום קשות בעבודת המשטרה, מאחר והזרוע האוכפת נדרשת להוכיח בפני בתי המשפט את אמינותם של אמצעי האכיפה שהיא מפעילה. את דבריו חיזקה נציגת המחלקה המשפטית של אגף התנועה, שאמרה כי \"מי שקובע היום מה נכון - הוא השופט. אנחנו נותנים בידיים של שופט (את ההחלטה), למרות שאין לו כלים להבין (סוגיות טכנולוגיות ומדעיות מורכבות מאוד)\"."}
{"article_id": "0,7340,L-4049727,00.html", "header_title": "מדוע נוהגים הישראלים מהר מהמותר?", "full_text": "מרבית הישראלים מזלזלים בחוקי המהירות - כך עולה מסקר שמפרסמת היום (ד') הרשות הלאומית לבטיחות בדרכים. בדרכים מהירות - כמו כביש 6 - כ-62% מהנהגים עוברים את המהירות המותרת. המצב חמור לא פחות בתוך הערים: כ-27% מהנהגים עוברים את המהירות המותרת ברחובות שכונתיים צרים. \"חלק ניכר מהנהגים לא מצייתים למהירות המותרת\", מסכמים עורכי הסקר.\nאלא שבדיקה מעמיקה של נתוני הסקר, מעלה כי בעיית הציות לחוקי המהירות אינה נובעת רק מאופיו של הנהג הישראלי. לפחות בחלק מהמקרים, המהירות המרבית שקבע המחוקק אינה מתאימה לתנאי הנהיגה במאה ה-21, עם מכוניות מודרניות וכבישים חדשים. זה כמובן לא מפתיע, מאחר שבחלק גדול מהכבישים לא השתנתה המהירות המרבית המותרת מאז שנות ה-70, ובמקרה הטוב - מאז תחילת שנות ה-90.\nאחד המדדים החשובים להערכת מהירויות נסיעה הוא \"מהירות האחוזון ה-85\": המהירות המרבית של 85% מהנהגים. חשוב לציין כי הנתון אינו מבטא מהירות ממוצעת, אלא מתייחס לנתון הגבוה בטווח של מהירויות. במשרד התחבורה האמריקני מסבירים כי \"מהירות האחוזון ה-85 נמצאת בשימוש נרחב בתחומי הנדסת תנועה ובטיחות. עם הזמן, נתון זה החל לשמש כמאפיין של נהג נורמטיבי וזהיר\".\nכאשר בודקים את נתוני הסקר של הרשות לבטיחות, מתגלה פער משמעותי בין המהירות המותרת והמהירות של מרבית הנהגים. למשל, בנתיב השמאלי של דרכים מהירות, כמו למשל כביש 6 או כביש 1, נמצא כי \"מהירות אחוזון 85\" גבוהה ב-16 קמ\"ש מהמהירות המותרת. בנתיב השמאלי בדרכים דו-מסלוליות, כמו כבישים מספר 2, 4 ו-5 - בהם המהירות המותרת בזמן הסקר הייתה 90 קמ\"ש - נמצא כי הפער מהמהירות המותרת עומד על 28 קמ\"ש.\nלמרות הפער מול המהירות המותרת על-פי חוק, מומחי תחבורה רבים סבורים כי אותו \"אחוזון 85\" מייצג את המהירות טבעית, שכן לנהג ממוצע מיוחסים זהירות ורצון להימנע ממעורבות בתאונות, אך גם רצון להגיע ליעד בזמן קצר ככל האפשר. חשוב לציין כי הנהיגה במהירות זו נחשבת לרוב לבטוחה, למרות שהיא גבוהה מהמהירות המותרת.\nעל-פי משרד התחבורה האמריקני, \"מחקרים מראים כי הסיכוי למעורבות בתאונה הוא הנמוך ביותר, עבור נהגים שנוסעים במהירות הקרובה למהירות הממוצעת של התנועה\". מהסקר של הרשות לבטיחות עולה כי הפער בין המהירות הממוצעת והאחוזון ה-85, קטן במרבית המקרים מהפער מול המהירות החוקית. למשל, בנתיב השמאלי בדרכים דו-מסלוליות נמדדה מהירות ממוצעת של 105 קמ\"ש - לעומת מהירות חוקית של 90 קמ\"ש, ו\"מהירות אחוזון\" של 118 קמ\"ש.\nבנייר עמדה שפרסמה בשנה שעברה יחידת המדען הראשי של הרשות לבטיחות, הומלץ לקבוע מהירות שתהיה \"סבירה יחסית לתנאי הסביבה בעיני הנהג\". על-פי יחידת המדען, ההסבר לכך פשוט: \"ככל שהמהירות המרבית תיתפס כראויה יותר, יותר נהגים יקפידו לשמור עליה\".\nואכן, במשרד התחבורה מודעים לחוסר ההתאמה הקיים בחלק מהכבישים, בין המהירות המותרת והמהירות שבה נוסעים מרבית הנהגים. זו בדיוק הסיבה לכך שרק לאחרונה החליט שר התחבורה, ישראל כץ, לאמץ את מסקנותיה של ועדה מקצועית, שהמליצה על העלאת המהירות המרבית בחלק מהדרכים הדו-מסלוליות - שם נמדד שיעור גבוה במיוחד של נהגים העוברים על המהירות המותרת.\nאלא שכלל לא בטוח כי העלאת המהירות עליה החליט שר התחבורה, תצליח לצמצם את הפער בין המהירות המותרת והמהירות שבה נוסעים מרבית הנהגים. כך"}
{"article_id": "0,7340,L-4182601,00.html", "header_title": "כך מנסים שמאי הרכב לעקוף \"אובדן להלכה\"", "full_text": "\"שמאי הרכב לוחצים על מוסכים לתת הנחות בתיקון כלי רכב, כדי שהנזק לא יהיה בתחומי \"אובדן להלכה\", ולכן לא יחייב רישום כזה ברישיון הרכב. כך טוען רונן לוי, יו\"ר איגוד המוסכים, באגרת שהעביר בסוף השבוע לחברי האיגוד. באגרת כותב לוי כי \"עברו מספר שבועות מאז שיצא החוזר לשמאי הרכב, המחייב אותם לדווח על כלי רכב שהוכרזו על-ידי חברת ביטוח כ\"אובדן להלכה\". למיטב ידיעתנו, הדיווחים הם מועטים, ואינם משקפים נכונה את המצב בשטח\".\nלדבריו נוצרו בשוק שתי פרקטיקות שנועדו למנוע רישום ברישיון הרכב של כלי רכב שניזוקו קשה בתאונות כ\"אובדן להלכה\", מה שפוגע מאוד באפשרות\n1. שמאי הרכב משפיעים על המוסך לתת הנחה, על-מנת שהנזק לא ייכנס לתחומי ה\"אובדן להלכה\" כמשמעותו בתקנות ובחוק.\n2. שמאי הרכב ו-או חברת הביטוח מדווחים לסוחרי רכב אודות מצב הרכב, הדגם, מספר הקילומטרים ועוד, וכן מספקים לסוחרים את פרטי הלקוח על-מנת שסוחר הרכב יוכל לפנות אל הלקוח באופן ישיר, ולרכוש ממנו ישירות את הרכב. בכך להימנע מדיווח אודות מצב הרכב ואף מתיקונו\", כך כותב לוי.\nלוי מציין כי בכוונת האיגוד להאבק ב\"דרכים רגולטוריות\", בניסיון העקיפה של רישום האובדן להלכה על-ידי גורמים אינטרסנטיים, בהם סוחרי הרכב וחברות הביטוח, כמו-גם שמאי רכב שמעורבים אף הם בסחר במכוניות הללו."}
{"article_id": "0,7340,L-4183653,00.html", "header_title": "פורד מציגה מיקרו-וואן חדש: B-מקס", "full_text": "פורד פרסמה הבוקר (ד') תמונה רשמית ראשונה של ה-B-מקס, מיקרו-וואן חדש שיתחרה באופל מריבה וטויוטה ספייס ורסו. ה-B-מקס מבוסס על פלטפורמת הפיאסטה, ויציע חמישה מקומות ישיבה. שלא במפתיע, ה-B-מקס דומה מאוד\nבעל אותו השם מתערוכת ז'נבה 2011. למרות שאין נתונים רשמיים, הוא גם ככל הנראה בעל מידות דומות, כלומר אורך של כ-406 ס\"מ וגובה של 159 ס\"מ.\nפורד לא נידבה פרטים לגבי הרכב החדש, שיוצג בפני קהל המבקרים בתערוכת ז'נבה הקרובה, שתיפתח בחודש מרץ. מה שכן ידוע הוא שמנוע האקו-בוסט החדש (1.0 ליטר מוגדש) יוצע בו, ושהשיווק יחל באירופה במחצית השנייה של 2012. כמו-כן ברור כי לדגם החדש שתי דלתות הזזה מאחור, לטובת נוחות שימוש הנוסעים (כמובן, כולל הכנסת תינוקות).\nומה איתנו? מחברת דלק מוטורס, יבואנית פורד לישראל, נמסר ל-ynet כי הרכב החדש לא צפוי להגיע אלינו. לדברי היבואנית, הרכב החדש מיועד בעיקר לשוק האירופי, ומחירו הגבוה יחסית הופך את שיווקו בישראל ללא כדאי."}
{"article_id": "0,7340,L-3949562,00.html", "header_title": "צפו פגיעה: עברייני תנועה יענשו בחומרה יתרה", "full_text": "ראוי להזכיר כי כיום, נאשמים רבים מערערים על אמינות אמצעי האכיפה, ובעיקר הממל\"ז (\"אקדח הלייזר\") ומצלמת המהירות הנייחת (\"מולטנובה\"). בעקבות ערעורים שהוגשו\n,\n\t אף נקבע כי מאחר שאמצעים אלה אינם מכוילים במעבדה מוסכמת, הממצאים שהם מפיקים אינם יכולים לשמש ראיה לצורך הרשעה. בתי משפט לתעבורה שאימצו את פסיקת בית המשפט המחוזי, אף קבעו לאחרונה כי ממצאי המכשירים אינם יכולים לשמש ראיה\n.\nבהרצאה שנשא לאחרונה, העריך המדען הראשי של הרשות הלאומית לבטיחות בדרכים, פרופסור דוד שנער, כי\nעלולה\n\t להתברר כמוגבלת. \"הגדלת העונש משפיעה מעט מאוד על הציות לחוק\". אמר שנער. \"לעונשים חמורים הקבועים בחוק, (יש) השפעת 'בומרנג' - פחות נטייה לתת דו\"ח, יותר נטייה לערער, ופחות נטייה להרשיע - במיוחד כשהעונש הקבוע הוא 'עונש מינימום'\".\nגם השופט חן אביטל הביע בעבר עמדה התומכת בענישה מתונה.\nבכנסת,\n\t אמר השופט כי \"עברייני תנועה רבים הם אזרחים"}
{"article_id": "0,7340,L-3424225,00.html", "header_title": "תאונות דרכים: ירידה של 9% בחציון", "full_text": "מאז תחילת השנה נהרגו על כבישי ישראל 210 בני אדם בתאונות דרכים. זהו מספר מזעזע, אך נמוך בכ-9% לעומת נתוני המחצית הראשונה של 2006, אז נהרגו 231 בני אדם. כך עולה מנתונים שמפרסמת היום (ד') הרשות הלאומית לבטיחות בדרכים.\nשיפור בכל התחומים כמעט\nגם במדדים אחרים ניכר שיפור: מספר הפצועים באורח קשה ירד אף הוא ב-9%, ומספר הפצועים קל ירד ב-15%. ויש גם ירידה במספר התאונות: בששת החודשים הראשונים של 2007 אירעו 180 תאונות קטלניות, המציינות ירידה של 11% לעומת 2006. עוד נרשמו 870 תאונות קשות (ירידה של 7%) ו-6,940 תאונות קלות (ירידה של 11%).\nומי לוקח אחריות לשיפור?\nבמשרד התחבורה ממהרים לקשור את הירידה במספר התאונות לפעילות המשרד. שר התחבורה, שאול מופז, מכריז בפה מלא: \"הנתונים שהוצגו היום הם עדות לכך שניתן, תוך השקעת המשאבים המתאימים ובדרכים הנכונות, להציל חיים ולצמצם את מספר הנפגעים בתאונות דרכים\". מופז מזכיר גם את הרשות הלאומית בדרכים כאחראית לשיפור: \"מאז קמה הרשות החדשה, יש מי שמרכז ומנהל את האינטגרציה של כל הגופים העוסקים בבטיחות בדרכים\".\nואיך לנתח את הנתונים באמת?"}
{"article_id": "0,7340,L-3443398,00.html", "header_title": "אתם מצביעים: בעד או נגד קסדה", "full_text": "כבר החלטתם אם אתם\nחוק חבישת הקסדה בכל רכיבה על אופניים החל מסוף חודש ספטמבר, או\n? מסתבר כי החוק שעבר\nבקריאה שנייה ושלישית, ועומד להיות מיושם, עדיין מלהיט את הרוחות. למען האמת, המתנגדים לחוק מעורר המחלוקת אינם מוותרים, ומעוניינים לשנות את רוע הגזירה. בין היתר ימחו מחר (ה', 30.8) ב-18:00 מאות רוכבי אופניים ומחליקי רולרבליידס, פעילים בארגוני איכות סביבה וארגונים חברתיים אחרים. המחאה הרכובה תצא מכיכר רבין בתל-אביב ורחבת המשביר בירושלים, ותסתיים מול מצודת זאב וכנסת ישראל, בהתאמה.\nלקראת האירוע הוזמנו ל-ynet שני חברי כנסת העוסקים בנושא. בצד המצדד גלעד ארדן, יוזם החוק. מצדו השני החוק ניצב דב חנין, הסבור כי מדובר בהטלת מלוא האחריות על הרוכב, ללא צורך. לפניכם שאלות ותשובות שעלו במהלך השעות האחרונות לשני האישים, ותשובותיהם. בכל מקרה, בתחתית הכתבה אתם מוזמנים להביע את דעתכם באמצעות הצבעה\nאו\nחוק חבישת הקסדה בכל רכיבה על אופניים.\nשאלות לח\"כ גלעד ארדן\nאני תמיד משתדל מאוד לרכב על אופניים ברחבי תל-אביב, כדי לצמצם רמת זיהום, להמנע מסיכון תאונות דרכים, לרוגע ולהנאה. אלא שלחבוש קסדה זה מחיר יקר מדי. לא מתאים לי לסחוב קסדה למקומות בילוי או לכל מקום אחר. זו טרחה, ולכן אפסיק לרכב על אופניים וארכב רק על האופנוע שלי.\nטיעוניך מוזרים. אם תחזור לרכב על אופנוע, גם אז תהיה חייב לחבוש קסדה, הרבה יותר כבדה ומציקה. לכן הייתי ממליץ לך להמשיך לרכב על אופניים ולא לעשות עניין כל-כך גדול מקסדה קלה ונוחה - מה עוד שאם תעבור לאופנוע, אתה עלול גם להשמין ואז בכלל מצבך יורע.\nרוב הרוכבים המקצועיים והחובבים רוכבים עם קסדה, ברוב התחרויות חייבים קסדה, כך שהחוק לא מחדש הרבה. מצד שני קשה לי להאמין שהמשטרה תקדיש מזמנה היקר לאכוף את החוק בערים, בטח שלא בשבילים. אז נשארנו עם חוק שלא תורם לבטיחות הרוכבים ולא נאכף, מה הטעם?\nמחקרים הוכיחו שעצם חקיקת החוק, אפילו אם האכיפה לא תהיה משמעותית, תגביר משמעותית את היקף חבישת הקסדה בעיקר אצל ילדים ונוער.\nהאם אפשר לפרסם קצת מספרים? כמה רוכבי אופניים נפגעו ברכיבה עירונית בשנת 2006? כמה מהם חבשו קסדה וכמה לא? כמה מתוך אלה שלא חבשו קסדה נפגעו פגיעת ראש?\nבשנים האחרונות נהרגים בממוצע כ-20 אזרחים כל שנה כתוצאה מתאונות אופניים, מתוכם כשישה ילדים. בקשר לאשפוזים, אין נתון מדויק כיוון שלא כל תאונות האופניים מדווחות ככאלו. לגבי ילדים, נערכו תצפיות ובממוצע מאושפזים כ-660 ילדים בשנה, מתוכם כ-80 נפצעים ברמות פציעה קשות עד קשות מאוד.\nכאבא לשלושה ילדים שרוכבים כולל אותי, המשמעות היא ארבע קסדות תקניות. לצערי, עם פרסום החוק החדש, מחיר הקסדות התקניות עלה לסכומים שרק יקשו על ישום החוק על-ידי שומרי החוק. קסדה תקנית ופשוטה עולה יותר מ-150 שקל.\nאני מודה לך על ההערה, ובמידה והתופעה אכן תמצא כנכונה, אפנה למשרד התמ\"ת בבקשה להכניס את מחירי הקסדות לפיקוח.\nתוך כמה זמן מתכוונים להעלות את חוק סלילת שבילי האופניים לדיון? מהמהירות שהעלת והעברת את חוק הקסדה, תשובה של מעל לחודשיים תשמע לי כמו עבודה בעיניים.\nשני חוקים שלי בנושא יוגשו עם פתיחת מושב הכנסת הקרוב בחודש אוקטובר. אחד קובע חובת סלילת שבילי אופניים ליד כל כביש חדש שייסלל. שני מחייב את משרד האוצר להשתתף כספית עם הרשויות המקומיות שיסללו שבילי אופניים לצד כבישים קיימים. אני מאמין שאצליח להעביר את החוקים תוך כחצי שנה. כיו\"ר ועדת הכלכלה, אשים את הנושא בראש סדר העדיפויות של הוועדה.\nאני גר ועובד בתל-אביב, האופניים עבורי הם כלי התחבורה העיקרי בעיר. בערים בגרמניה, הולנד וצרפת, אני שוכר אופניים ו\"חורש את העיר\". ללא קסדה, ללא חוק חבישה גורף. כמוני עוד עשרות אלפים רוכבים סביבי בנחת, רובם המכריע ללא קסדה. איך הרשתם לעצמכם בכנסת להתעלם מהמצב במדינות \"קצת\" יותר מתוקנות מאיתנו?\nבמדינות רבות יש חוקים המחייבים קסדה, ובמדינות מתקדמות יותר מישראל דוגמת אוסטרליה, קנדה, פינלנד ורבות ממדינות ארה\"ב, חובת הקסדה היא על כלל הגילאים. ובכל המקומות האלו הוכח שבעקבות חקיקת החוק, הייתה ירידה משמעותית במספר פגיעות הראש של רוכבי אופניים. זכור כי בישראל, בגלל שאין בה מספיק תשתית לרוכבי אופניים והם נאלצים לרכב על כבישים, גם בתוך העיר, חשבנו שיש צורך לחייב חבישת קסדה בכל מקום ואת כל הגילאים.\nשאלות לח\"כ דב חנין\nאשמח לשמוע, אם אפשר, כמה סיבות עיקריות להתנגדותך לחוק.\nלטעמי חיוני לבחון בצורה שקולה את סוגיית חבישת הקסדות. יש מצבים בהם ראוי לחייב - כמו ברכיבה תחרותית, רכיבת שטח, רכיבה בכבישים בין עירוניים ורכיבת ילדים קטנים. אלא שיחד עם זאת, הטלת חובת חבישת קסדה כוללת על כל רוכבי האופניים בכל מצב - גם בשביל במושב, בחוף הים, בסמטה ליד הבית, בקמפוס, ברכיבה בשביל אופניים בעיר וכדומה - היא גורפת ומרחיקת לכת ללא כל הצדקה. בנוסף, חוק הקסדות הגורף עלול להביא לצמצום במספרם של רוכבי האופניים.\nתכל'ס, האם ומה אפשר לעשות נוכח החוק שעבר?\nהעברת החוק הגורף בכנסת אינה סוף פסוק, ואסור שתיתפס ככזו: במרחב הדמוקרטי אפשר גם לשנות חוקים. בימים אלה אני מקדם הצעת חוק כוללת לעידוד הרכיבה באופניים. בין היתר החוק מצמצם את חובת חבישת הקסדה לאותם מצבים בהם היא נדרשת באמת.\nלמה בעצם להתנגד לחוק? לא שווה ולו הציל החוק הזה \"רק\" בן אדם אחד?\nכולנו רוצים להציל חיים, ולהגן על בטיחותם של רוכבי אופניים. הבעיה בחוק גורף היא שהוא מטיל את מלוא האחריות לבטיחות על רוכבי האופניים עצמם, ומתחמק משאלות קריטיות של תשתית ואחריות נהגים מכוניות. מעבר לכך, החוק עלול להביא לצמצום מספרם של רוכבי האופניים. הספרות המקצועית מראה שככל שרוכבי האופניים רבים יותר כך גם בטיחותם משתפרת. נתונים מתל-אביב מראים כי בשבע השנים האחרונות, כאשר היתה עלייה של 250% במספר רוכבי האופניים, ירד מספר התאונות במחצית.\nאני חי כי חבשתי קסדה. לפני כחמש שנים, בעת נסיעה על הכביש באילת, פגעה בי מכונית. מהירות הנסיעה של שנינו היתה נמוכה מאוד. זה היה בפניה בצומת, בדיוק התחלתי להתקדם. גם המכונית שפגעה בי, באה מאחורי ונסעה קמ\"שים ספורים. למרות זאת, הפגיעה גרמה לי לעוף באויר במהופך, ולנחות ישר על קודקוד הראש על האספלט. שמעתי היטב את רעש קריסת הקסדה שהצילה אותי. חוץ משיפשופים כואבים מאוד בגפייים, יצאתי ללא פגע. לולא חבשתי קסדה, ראשי היה מתנפץ על הכביש מכוח הנפילה וכל משקל גופי."}
{"article_id": "0,7340,L-3525228,00.html", "header_title": "שוטרים מודים: יש מכסת דו\"חות", "full_text": "ממחוז ירושלים במשטרה נמסר בתגובה: \"אין כל הוראה למכסת דו\"חות תנועה במהלך משמרת, אלא לדו\"חות איכותיים בלבד. עם זאת, התייחסות מפקד המחוז תועבר לשופט, על-פי בקשתו\".\nדובר אגף התנועה במשטרה, רפ\"ק דורון בנאמו, אומר היום ל-ynet כי אגף התנועה אינו קובע לשוטריו מכסת דו\"חות. \"ההנחיה של ראש האגף, ניצב אבי בן חמו, ברורה - לא מודדים שוטרים לפי כמות הדו\"חות, אלא לפי איכותם. המדד היחיד לפעילות השוטרים הוא הורדת מספר תאונות הדרכים, וצמצום מספר ההרוגים\".\nבנאמו מציין כי גם במרחב העירוני, השוטרים מונחים לאכוף עבירות המוגדרות \"עבירות איכות\": אי-ציות לתמרור עצור, מעבר צומת באור אדום, מהירות מופרזת, אי-מתן זכות קדימה, נסיעה ללא חגורות בטיחות, ושימוש בטלפון הנייד בזמן הנהיגה."}
{"article_id": "0,7340,L-3556745,00.html", "header_title": "למה מתעכבות מצלמות המהירות?", "full_text": "פרויקט האכיפה האלקטרונית של המשרד לביטחון פנים ומשטרת ישראל, הכולל התקנת 200 מצלמות מהירות ו-100 מצלמות רמזור, ייצא לדרך באיחור של חודשים ארוכים. זאת, לאחר שתאריך פרישתו נדחה כבר כמה פעמים בעבר.\nמהמשרד לביטחון פנים נמסר בתגובה: \"המכרז להקמת פרויקט האכיפה האלקטרונית מתקדם. המתמודדים במכרז ביקשו ארכה, והוחלט לתת להם 45 ימים נוספים. לאחר שהצעות הזכיינים ייבחנו, ייבחר הזכיין שיוביל את הפרויקט, ובתחילת 2009 יוחל בהקמת התשתית בשטח\".\nיש לציין כי מערך האכיפה החדש יוקם\nאו\n\t מלווה של הרשות הלאומית לבטיחות בדרכים. הרשות אמנם נערכה לביצוע מחקר להערכת יעילות הפרויקט, אולם בגלל היעדר תקציב הוחלט לבסוף לבטלו.\nפרויקט האכיפה האלקטרונית, המכונה \"א3\", כולל התקנת 300 מצלמות אכיפה דיגיטליות - מהן 200 מצלמות מהירות, ו-100 מצלמות רמזור. כל המצלמות יחוברו למרכז שליטה ובקרה (שו\"ב), שיפענח את התמונה המתקבלת. לאחר אישור העבירה על-ידי שוטר, יועבר הדיווח למערכת משטרתית, שתפיק דו\"ח שיישלח לנהג בתוך 96 שעות."}
{"article_id": "0,7340,L-4036156,00.html", "header_title": "פורד B מקס - מיקרו-וואן חדש ומעניין", "full_text": ". בתערוכת ז'נבה שנפתחה היום, חשפה פורד את B מקס - מיקרו-וואן קטן מידות, מרווח וחסכוני. בפורד אומרים כי ה-B מקס מציג שפת עיצוב חדשה, המנטרלת צורך בקורה B - הממוקמת בין הדלת הקדמית לאחורית. במקרה של זו האחרונה - מדובר בדלתות הזזה. בפורד לא מסבירים האם המכונית הסדרתית תציג מבנה דומה, אך רומזים לעומת זאת כי מכונית התצוגה מוכנה לייצור.\nמנוע מסדרת ה-EcoBoost החסכונית בנפח ליטר ועם שלושה צילינדרים, מוצג בז'נבה עם המכונית, ללא ציון ההספק או ביצועי המכונית. \"ה-B מקס החדש\nהמיקרו-וואן החדש מבוסס על פלטפורמת B של הפיאסטה הקטנה, ומציע ממד אורך של 406 ס\"מ, וממד גובה של 159 ס\"מ. ממדים אלה יאפשרו ל-B לענות על דרישות רוכש הרכב המודרני, כך גורסים בפורד, \"עם מידות צנועות שאינן פוגעות במרחב הפנים ובנוחות\".\nבפורד מציינים כי \"אימוץ רעיון דלתות משולבות ללא קורה\", הופכות את הכניסה והיציאה לרכב לנוחה יותר. לדבריהם, הרעיון מוכן זה מכבר לייצור המוני ברכב מתוצרת פורד, ומוסיפים כי גישה זו מאפשרת מפתח-כניסה של 150 ס\"מ כאשר הדלתות פתוחות לרווחה. אגב, ה-B אמור להציע גם \"מערכת ישיבה רב-גונית, פרקטית וקלה לשימוש\"."}
{"article_id": "0,7340,L-3318609,00.html", "header_title": "כך תעשה המדינה רווח מדו\"חות", "full_text": "מדינת ישראל מעוניינת להגדיל משמעותית את הכנסותיה מדו\"חות על עבירות תנועה חמורות. את זה תעשה באמצעות מערכת אכיפה אלקטרונית מתקדמת, שתכנס לשירות פעיל כבר ב-2008. במקביל מבטיחה המדינה כי מספר התאונות הקטלניות יפחת משמעותית.\nמדובר בפריסת 300 מצלמות אלקטרוניות לאורך 1,000 ק\"מ כבישים ברחבי הארץ, בעיקר הבינעירוניים. זאת לעומת 60 מצלמות הקיימות כיום. סמנכ\"ל משרד התחבורה, אליעזר רוזנבאום, מסר תחזית זו הבוקר (ב') לוועדת הכלכלה של הכנסת, וזאת לקראת פרסום המכרז לבחירת הזכיין שיתקין ויתחזק את המצלמות.\nהמשרד מסיים בימים אלה את גיבוש התקן של המערכת ועריכת ספר המכרז שיפורסם בסוף השנה. הפעלת הרשת החדשה מתוכננת לרבעון הראשון של 2008, והזיכיון יינתן למשך 12 שנה. 200 מצלמות יאתרו עברייני מהירות, ו-100 מצלמות יאתרו רכב חוצה באור אדום בצמתים מסוכנים.\nהעברה דיגיטלית\nהצילומים יעברו ישירות למרכז פיקוח ובקרה בנוסף על סרט ההקלטה במצלמות. המצלמות הקיימות לא יבוטלו בשנה הראשונה שלאחר התקנת הרשת החדשה.\n\"הזכיין לא יקבל אחוזים מהקנסות\", הבהיר רוזנבאום בתשובה לשאלת ממלא מקום יו\"ר הוועדה ח\"כ גלעד ארדן (ליכוד), שהוא יו\"ר ועדת המשנה לבטיחות בדרכים. הוא תבע שרוב ההכנסות יוקדשו מראש למאבק בתאונות הדרכים. עוד תבע להפנות את השוטרים שיתפנו לאיתור נהגים עבריינים שיחצו קו הפרדה רצוף.\nארדן קבע בסיכום שהוועדה תלווה את התהליך ודרש שהמשרד לביטחון פנים ידווח על כל עיכוב בקידום המכרז. הוא גם תבע שהמשרד יבחן את כל הטכנולוגיות הקיימות בעולם בתחום האכיפה האלקטרונית, ולא יפסול אף שיטה על הסף. כמו כן, תבע לקבוע ענישה חמורה למחבלים במצלמות ורק זכות ערעור אחת על תוצאות המכרז כדי למנוע סחבת.\nמומחים מסרו לוועדה כי בריטניה וצרפת הורידו את שיעור התאונות הקטלניות בכ-50% בעזרת מערכת האכיפה האלקטרונית. עמותת אור ירוק הגישה לוועדה סקר בנושא, וציינה כי בכבישי הולנד - שם נוסעים כ-10 מיליון כלי רכב - נרשמים בעזרת המערכת כ-11 מיליון דו\"חות בשנה. 90% מהעבריינים משלמים את הקנס. השאר הם כנראה נהגים זרים.\nעוד נמסר לוועדה כי לו הקדימו להתקין את המערכת בארץ ב-1990, ניתן היה למנוע בעזרתה את מותם של 1,340 מהרוגי תאונות הדרכים, ואם בשנת 2000 - לחסוך כ-500 קורבנות. \"יש שינוי קיצוני בהתנהגות הנהגים אם הם יבינו שהסיכוי להיתפס בעבירה הוא 1 ל-10 ולא 1 ל-1,000\", אמר אחד המומחים."}
{"article_id": "0,7340,L-4128496,00.html", "header_title": "עידוד תחבורה ציבורית: אחוז שווה 400 מיליון שקל", "full_text": "כך קובעת ועדת טרכטנברג, שפרסמה אתמול (ב') את מסקנותיה. על-מנת לעודד את השימוש בתחבורה ציבורית, מעלה הוועדה שורת המלצות ארוכה, שאינה מחדשת או מפתיעה: בין השאר ממליצה הוועדה על שיפור השירות לישובי הפריפריה, הגברת השילוביות בין רכבות ואוטובוסים, הגדלת תדירות הנסיעות במטרופולינים, ומתן הנחות בשיעור של עד 50% לאוכלוסיות שונות, כמו קשישים וסטודנטים.\nחברי הוועדה מזהירים כי אם לא תגדיל הממשלה משמעותית את השקעותיה בתחבורה הציבורית, תגבר תלות האזרחים בכלי רכב פרטיים, ותיפגע עוד יותר\nצעד נוסף עליו ממליצה הוועדה, הוא פתיחת ענף האוטובוסים לתחרות מלאה. על-פי הוועדה, עד 2015 יש להשלים את הוצאת כל הקווים למכרזים, וזאת במטרה להוזיל מחירים ולשפר את השירות. חברי הוועדה מציינים כי למרות שבתחילת העשור הקודם החלה המדינה בהעברת קווים מידי אגד ודן לחברות חדשות, מחזיקים שני הקואופרטיבים הגדולים בכ-70% מהענף. מאחר שלשניים מובטחת סובסידיה גבוהה מזו של חברות אחרות, בוועדה אומרים כי העלות העודפת למשק נאמדת ב-720 מיליון שקל בשנה.\nחברי הוועדה מעריכים כי שיפור רמת השירות בתחבורה הציבורית, כך שתשכנע את האזרח לעבור מכלי רכב פרטיים לאוטובוסים ורכבות, עשוי לחסוך למשק \"עשרות מיליארדי שקלים\". בדו\"ח שפורסם אתמול נקבע כי כלל העלויות הישירות והעקיפות למשל של נסיעה אחת בתחבורה ציבורית, נמוכות בכ-30% מעלות נסיעה אחת בכלי רכב פרטי.\nעל-פי הדו\"ח, עידוד התחבורה הציבורית יביא גם לתועלת חברתית: \"למגבלות הכיסוי של התחבורה הציבורית, הן ברמה הגיאוגרפית והן ברמת שעות הפעילות, משמעות רבה. שכן מגבלות אלו משפיעות על אפשרויות התעסוקה, על הנגישות לשירותים חברתיים, ואף על היכולת לממש פנאי\". אלא שלמרות ההתייחסות לעניין שעות הפעילות, נמנעו חברי הוועדה מלהמליץ על הרחבת שירותי התחבורה הציבורית לכל שעות היום, או לכל ימי השבוע - ובכלל זאת ימי שבת.\nהצעדים עליהם ממליצה הוועדה מחולקים לשניים: שינויים מבניים שישפרו את התחבורה הציבורית בטווח הזמן הבינוני והארוך, וצעדים מיידיים שאמורים לשפר את רמת השירות והנגישות בטווח הקצר. עלות הצעדים המיידיים נאמדת בכ-2.5 מיליארד שקל על-פני חמש השנים הקרובות, והשינויים ארוכי הטווח יעלו בין 30 ו-40 מיליארד שקל - בעיקר מאחר שהם מבוססים על הקמת מערכי הסעת המונים בשלושת המטרופולינים הגדולים.\nמרבית ההמלצות שמעלה הוועדה כבר פורסמו בעבר במסגרת דו\"חות של ועדות קודמות, וחלקן אף נמצאות בשלבי יישום. עם זאת, החזרה על אותן המלצות מעידה על קשיים וליקויים ביישומן. כך למשל, משרד התחבורה מקדם כבר כארבע שנים את הגברת האכיפה בנתיבי תחבורה ציבורית (נת\"צים), אם כי בהצלחה מועטה בלבד. המשרד גם מנסה להגביר את השילוביות בין אוטובוסים ורכבות, וגם במקרה זה - ההצלחה עד כה מוגבלת מאוד.\nהמלצת הוועדה בעניין פתיחת כל ענף האוטובוסים לתחרות עד 2015, צפויה להיתקל בהתנגדות חריפה מצד אגד ודן. יש לציין כי שני הקואופרטיבים הגדולים כבר הפעילו בעבר את כוחם הפוליטי, והאטו משמעותית את פתיחת הענף לתחרות. עם זאת, כדאי גם לזכור כי העברת הקווים מידי אגד ודן לחברות פרטיות מתקדמת, אם כי בקצב איטי מכפי שנקבע ברפורמה המקורית (מ-1999).\nבעניין זה ראוי להוסיף כי לא מעט מומחי תחבורה סבורים כי הבעיה העיקרית אינה נתח השוק של חברה כזו או אחרת, אלא פיקוח לקוי מצד משרד התחבורה על רמת השירות בענף האוטובוסים. על הליקויים בפיקוח הצביע רק לאחרונה מבקר המדינה, בדו\"ח שפרסם ב-2009. ולכן, אותם מומחים אומרים כי המשך תהליך התחרות אינו מבטיח בהכרח את שיפור רמת השירות בקווי האוטובוס."}
{"article_id": "0,7340,L-4167135,00.html", "header_title": "רק אצלנו: הנהג לא צריך לדעת על המצלמות", "full_text": "מהמשרד לביטחון פנים נמסר היום (ב') ל-ynet כי \"טרם הוחלט על פרסום מיקום המצלמות. מכל מקום, האזורים בהם ממוקמות המצלמות - משולטים. חוות\nבמשרדי הממשלה משוכנעים כי מערך האכיפה האלקטרונית יצמצמם משמעותית את מספר התאונות וההרוגים. על-פי הערכות שפרסמו בעבר במשרד לביטחון פנים, מערך המצלמות יקטין את מספר התאונות הקטלניות בשיעור של בין 20% ו-30%. לאור הערכות אלה, אפשר היה לצפות כי מדינת ישראל תעשה ככל יכולתה כדי לקדם את התקנת המצלמות, ולהביא להפעלתן המבצעית במהירות רבה ככל האפשר. אלא שהלכה למעשה, כבר עשר שנים נכשלת המדינה בקידום מערך האכיפה. קבלו לוח זמנים:\nמלבד עיכובים רבים בהפעלת המצלמות, אשר רק בשנה האחרונה נדחתה לפחות שלוש פעמים, יש רבים שסבורים כי תועלתן העיקרית תהיה בהגדלת הכנסות המדינה - בעוד תרומתן לבטיחות בדרכים תהיה מוגבלת בלבד. כך למשל, ד\"ר משה בקר, ממומחי הבטיחות הבכירים בישראל, הסביר ל-ynet כי עבירת המהירות העיקרית בתאונות דרכים היא מהירות מופרזת ביחס לתנאי הדרך. מאחר שעבירה זו אינה ניתנת לאכיפה באמצעות המצלמות האלקטרוניות שתתקין המדינה, תרומתן עלולה להתברר כנמוכה משמעותית מזו הרצויה."}
{"article_id": "0,7340,L-4131777,00.html", "header_title": "חדשות טובות: רכבי כביש-שטח פחות מסוכנים", "full_text": "נתונים עדכניים שמפרסם ארגון הבטיחות של חברות הביטוח בארה\"ב (IIHS), מלמדים כי רכבי פנאי גדולים (SUV), קטגוריית רכב סופר-פופולרית אך בעלת מאפייני בטיחות לא מרשימים, הפכה פחות מסוכנת לשאר המשתמשים בדרך. לדברי הארגון, נתונים שנאספו בין השנים 2008 ו-2009 והשוואה לתחילת העשור, מוכיחים כי מספר ההרוגים בכלי רכב פרטיים ומיניוואנים שהיו מעורבים בתאונות דרכים עם רכבי פנאי גדולים, צלל באופן דרמטי. מ-44 הרוגים לכל מיליון כלי רכב, ל-16 \"בלבד\" בשנתיים האחרונות - ירידה של כשני שליש. לשם השוואה, נתון זה דומה למספר ההרוגים בתאונות שנגרמו מפגיעת כלי רכב פרטיים בלבד.\nחוקרי ה-IIHS מציינים מספר שינויים עיקריים שהביאו לירידה המבורכת: הגנה עדיפה על הנוסעים בעזרת כריות אוויר צדיות, ומבנה שלדה חזק יותר, כמו גם התאמה של אזורים סופגי-אנרגיה ברכבי פנאי גדולים, לנקודות החולשה בכלי רכב קטנים יותר. לדברי ארגון חברות הביטוח, את התכנון המתקדם והמתחשב יותר בצרכי בטיחות של כלי רכב גדולים, יש לזקוף לזכות יצרניות הרכב, הממשל האמריקני והארגון עצמו.\nבארגון מציינים כי פניה של רשות הבטיחות האמריקנית (NHTSA) ליצרניות הרכב ב-2003, היא זו שהחלה את התהליך. יצרניות הרכב הסכימו לשנות את\nאגב, בהקשר זה כדאי להזכיר קטגוריה אליה מתייחסים אנשי ארגון חברות הביטוח לא באופן מחמיא. לדבריהם, למרות ירידה ניכרת שנרשמת במספר ההרוגים בתאונות של כלי רכב מודרניים, נוסעי טנדרים (פיק-אפ) חשופים עדיין לסיכונים גבוהים משמעותית מכלי רכב אחרים. זאת, שכן הם אינם מחוייבים במערכת בקרת יציבות (ESC).\nהחוק בישראל מחייב את כל כלי הרכב הפרטיים במערכת כזו, למעט חריגים שונים. כך למשל אישר משרד התחבורה לרנו לוגאן, המשווקת בישראל על-ידי חברת קרסו כרכב שמיועד למשפחות ברוכות ילדים, בפטור מהמערכת. זאת, למרות שבעבר הופסק שיווקה בישראל, עקב חסרונה."}
{"article_id": "0,7340,L-4125608,00.html", "header_title": "רנו לוגאן: התרגיל המסריח של משרד התחבורה", "full_text": "את הסיפור הבא אפשר למצוא כנראה רק בישראל: לפני כחודש הודיעה יבואנית רנו על שיווק מיניוואן לחמישה עד שבעה נוסעים, במחיר אטרקטיבי במיוחד של כ-99 אלף שקלים בלבד. אלא שפרסומי היבואנית - רנו לוגאן MCV - שכחו להזכיר כי היא אינה מצוידת במערכת בטיחות מצילת חיים, בשם בקרת יציבות אלקטרונית. וזאת, למרות שהחוק בישראל מחייב התקנת מערכת כזו בכל מכונית נוסעים המשווקת כאן, החל ב-2010.\nמיד עם פרסום הודעת היבואנית בעניין הלוגאן, פנה ynet למשרד התחבורה בבקשה לקבל הסבר על החלטתו התמוהה, לאשר את ייבוא המכונית ללא בקרת יציבות. התשובה שהועברה הבטיחה כי \"משרד התחבורה והבטיחות בדרכים בוחן את הנושא מול יצרן הרכב, וכן את התיעוד לפיו אושר הרכב. בהתאם לממצאי הבדיקה ובמידת הצורך, יבחן המשך שיווק הרכב\". המשמעות היא כי במשרד החבורה אכן היו מודעים לבעיה מסוימת הנוגעת לבטיחות, אך לא מצאו נכון לעצור את שיווק הרכב עד קבלת ממצאי הבדיקה.\nהיום (ד'), לאחר אינספור פניות בנושא, נמסר ל-ynet ממשרד התחבורה כי \"בהתאם לתקנות התעבורה ניתן לייבא רכב מסוג N1 (רכב מסחרי, ש.ה) ללא מערכת בקרת יציבות עד ליום 31.10.2011. הרכב שבנידון עונה לדרישה האמורה\". במלים פשוטות: אין שום בעיה לייבא את הלוגאן, גם ללא בקרת היציבות, וזאת מאחר שמשרד התחבורה בדק ומצא שמדובר ברכב מסחרי. אז מה אם היבואנית משווקת אותו כ\"רכב משפחתי מרווח\", ומה זה משנה אם היא מייעדת אותו למשפחות גדולות, ולמי אכפת אם יש בו אפשרות לשבעה מקומות ישיבה. במשרד התחבורה החליטו שזה רכב מסחרי, וזהו.\nומה עם הלוגאן? בעקבות פניית ynet, העבירה הרשות את הנושא לבדיקת אגף הרכב במשרד התחבורה. ושם, כאמור, גילו שבכלל מדובר ברכב מסחרי."}
{"article_id": "0,7340,L-4127982,00.html", "header_title": "שיבושים בדרך: עובדי הרכבת חלו לפתע", "full_text": "כפי\n,\n\t נהגים ברכבת ישראל החלו לדווח היום (ב') בבוקר על מחלות פתאומיות, שמונעות מהם מלהגיע לעבודה. בעקבות זאת, נאלצה הרכבת להזעיק נהגים מחליפים. אלא שכעת מתברר כי \"המחלה המסתורית\" שפוקדת את עובדי הרכבת מתרחבת: מקורות בחברה מדווחים ל-ynet כי בשעות האחרונות מדווחים יותר ויותר עובדים על מחלות, ובהם נהגים נוספים ופקחים.\n:\nבהנהלת החברה אישרו את הפרטים, ואמרו כי הם רואים בחומרה את התנהלות העובדים. בהנהלה אף חושדים כי היעדרות העובדים היא חלק מניסיון הוועד\n\"יהיה תוהו ובוהו\", מעריך מקור בכיר בשיחה עם ynet. \"אני מאמין שעיקר הבלגן יהיה מחר, אחרי שבמהלך הלילה צפויים עובדים נוספים לדווח על מחלה ולהיעדר מהעבודה\". לדבריו, השיבושים היום צפויים להיות קלים יחסית, וזאת לאור מאמצי הנהלת החברה להתמודד עם ההיעדרויות באמצעות צעדים כמו הכפלת משמרות לנהגים, או הארכת רכבת פעילות.\nיש לציין כי מקור אחר בחברה סבור כי אחר הצהריים דווקא צפויה הסלמה בעיצומים שנוקטים עובדי הרכבת, וזאת לאחר שיסתיים דיון בעניינם בבית הדין הארצי לעבודה. עיצומים אלה ננקטים כמחאה על החלטת המדינה להעביר את עבודות התחזוקה בעשרות קרונות חדשים, לידי היצרנית שתספק אותם לרכבת ישראל."}
{"article_id": "0,7340,L-4127545,00.html", "header_title": "נקמת השר: הושעו עובדים שמנעו פתיחת הקו", "full_text": "ל-ynet נודע כי הנהלת רכבת ישראל השעתה אמש (א') תשעה עובדים ובהם סגנה של יו\"ר הוועד ומזכיר ועד בכיר, לאחר שאלו גרמו לטענתה לביטול פתיחת הקו החדש בין מערב ראשון לציון ותל-אביב. עוד נודע ל-ynet כי בעקבות העיצומים בימים האחרונים, החליטה הנהלת החברה להגיש תביעות אישיות נגד מזכירי ועדים ועובדים שהיו מעורבים בשביתת הרכבת בחודש מאי האחרון.\nברכבת ישראל אישרו הבוקר (ב') את הפרטים, וציינו כי התשעה אף זומנו לשימוע ורק אחד מהם הגיע. בוועד העובדים מותחים ביקורת על ההחלטה להשעות\nיש לציין כי קו הרכבת החדש אמור היה להיפתח אתמול לאחר טקס חגיגי, בהשתתפות שר התחבורה, ישראל כץ, הנהלת רכבת ישראל וחמישה ראשי עיריות. אולם, עובדי רכבת - בצעד שגרם למבוכה וכעס רב בקרב אנשי משרד התחבורה וראשי העיריות - סיכלו את פתיחת הקו, כחלק ממאבקם בהחלטת המדינה להעביר את עבודות התחזוקה בעשרות קרונות חדשים לידי היצרנית שתספק אותם לרכבת.\nפתיחת הקו התאפשרה בסופו של דבר לאחר התערבות יו\"ר ההסתדרות, עופר עיני, ולאחר שהנהלת הרכבת הסכימה למשוך בקשה להחלטה על ביזוי פסיקת בית הדין על-ידי עובדי הרכבת, בתמורה להתחייבותם של אלה לקיים צווי מניעה שהוציא בית הדין.\nעובד ותיק בחברה אומר היום כי ההחלטה להשעות את העובדים אינה ראויה. \"מי שנתן את ההוראה זו יו\"ר הוועד, גילה אדרעי, ומי שמשלם את המחיר זה הש\"ג - עובדים ומזכירי ועדים. צריך להבין שעובד לא יכול לעשות משהו שיו\"ר הוועד אומר לו שלא לעשות\". לדבריו, ההחלטה של יו\"ר הוועד להתעלם מהחלטת בית הדין לעבודה גרמה להסלמה מיותרת בסכסוך. \"חלק מהוועדים והעובדים אמרו לה (לאדרעי, ש.ה) לא ללכת נגד בית המשפט, ולמרות זאת היא עשתה את זה. ועכשיו, הם אלה שמשלמים את המחיר\".\nיש לציין כי כבר לפני כשבועיים איימו העובדים כי יימנעו מהנהלת הרכבת מלפתוח את הקו החדש, וזאת כחלק מסכסוך עבודה נפרד שהוכרז בעניין. בהודעה ששלח להנהלה יו\"ר איגוד עובדי התחבורה בהסתדרות, אבי אדרי, נטען כי לפתיחת הקו \"יש השלכות מהותיות על תנאי עבודה ועומס על העובדים\". עוד נטען כי ההנהלה סירבה לדרישות ועד העובדים לנהל עמו משא ומתן בעניין ההשלכות של פתיחת הקו.\nהיום (ב') אמור בית הדין הארצי לעבודה לדון בערעור שהגישו ההסתדרות והווועד, נגד החלטת בית הדין האזורי להוציא צווי מניעה לעובדי הרכבת. בהסתדרות הביעו כעס על החלטת שופטת בין הדין האזורי למנוע מהעובדים מלנקוט עיצומים, וטענו כי המאבק שהם מנהלים אינו פוליטי ונועד להבטיח את תנאי העבודה ועתידם של עובדי הרכבת."}
{"article_id": "0,7340,L-4115636,00.html", "header_title": "המדינה תהיה אחראית גם לבטיחות? לא הולך", "full_text": "כולכם מודעים לעובדה שבמדינת ישראל, כמו בכל מדינה המכבדת עת עצמה, קיימת מערכת שלמה של חוקים ותקנות המחייבת את הנהגים. נהג העובר על החוק ואחראי לגרימת תאונה, וגם את זה כולם יודעים, ימצא עצמו מול כתב אישום מוצדק.\nכולכם גם יודעים כי מערכת שלמה של חוקים ותקנות מחייבת בישראל אנשי מקצוע בתחומים רבים, כמו בתשתיות למשל. לא תופתעו הרי לשמוע כי קבלן אחראי\nמה שמעטים מכם יודעים, היא העובדה שבמדינת ישראל אין כל תקן מחייב - אפילו למרכיב בודד - של תשתית הדרכים, כולל כזו הנחשבת בטיחותית. יש כמובן הנחיות מאד-מאד מפורטות. יש הסברים ותיאורים ושרטוטים והוראות התקנה ומה לא. אבל, שימו לב, הן אינן מחייבות מבחינת החוק. מה קורה אם המהנדס ו-או הקבלן ו-או מנהל העבודה לא עומדים בהנחיות? ובכן, מה שקורה הוא שהם אינם עומדים בהן. וזהו. זו לא עבירה על החוק, פשוט כי אין חוק כזה.\nועדת שיינין המליצה בעבר כי הרשות הלאומית לבטיחות בדרכים, תהיה אחראית לתשתית הדרכים העירונית, ותהיה אחראית לפן הבטיחותי של דרכים בין עירוניות. במילים פשוטות, היא זו שתאשר את רמת הבטיחות בדרכים חדשות, כתנאי לפתיחתן. והיא זו שתנטר את רמת הבטיחות בדרכים קיימות. ולא סתם המליצה. מדובר בהמלצות העיקריות והמשמעותיות ביותר של הוועדה. המלצות\n,\n\t אך בסופו של דבר לא הגיעו לחוק הרשות. למה? כי שניים-שלושה פקידים דאגו למבצע העיקור הגדול.\nואיך זה קשור\n,\n\t שהתנגשו בקוביית בטון שעמדה על שול הדרך בניגוד מוחלט לכל היגיון, אך גם להוראות הבטיחות? הנהגת סטתה מנתיב נסיעתה מסיבה לא ברורה, ולכן צפויה להימצא חייבת בדין. בנוסף היא גם פגעה כתוצאה מהסטייה בקוביית הבטון המסוכנת, ולכן מואשמת בגרימת מוות ברשלנות.\nכדאי להבין שאיש אינו טוען כי הנהגת בסדר, או כי נהגה כשורה. אסור יה לה לסטות מהנתיב, ובעשותה כך מסיבות שכן בשליטתה (הסחת דעת למשל, או נהיגה בקלות ראש), ללא ספק עברה עבירה שעליה היא אמורה לתת את הדין. אבל, האם על סטייה זו או אחרת שאינה אחראית לה - למשל כתוצאה מפיצוץ צמיג - היא אמורה לקבל עונש מוות?\nמי שהניח שם את הקובייה, או הרכיב מעקה בטיחות מסוכן, או סימן באופן שערורייתי נתיבים, או עשה דבר מה שגרם לתאונה או החמיר את תוצאותיה, אינו צריך לחשוש מדבר במדינת ישראל. אז מה אם כמעט 2.5 מיליון מכוניות נוסעות על הכבישים כאן. אז מה אם מדי שנה נהרגים קרוב ל-400 בני אדם. זוכרים, אם הוא היה קבלן שבנה מעקה בגובה 100 ס\"מ ולא 105 ס\"מ במרפסת אחת, זה היה סיפור אחר לגמרי.\nכי הקבלן, בניגוד לחברה הלאומית לדרכים (מע\"צ), הוא אדם פרטי. ממנו תדרוש המדינה לקחת אחריות מלאה על מעשיו. מנגד, אותה מדינה אינה דורשת אחריות דומה מארגון השייך לה-עצמה. שכן בינינו, יש גבול למה שהיא מוכנה לקחת על עצמה. גם מחויבות לבטיחות בדרכים וגם אחריות לתוצאות מעשים? הגזמתם.\nאגב, אתם יודעים מה הקטע הפאתטי ביותר בכל הסיפור? התנהלותה של הרשות הלאומית לבטיחות בדרכים כמובן. במהלך השנים חיפשו בכיריה כל אוזן פנויה כדי להסביר עד כמה מונעים ממנה הבירוקרטים כל אפשרות להיות קובעת, אחראית, מנהלת ומשפרת. בעיקר אגב, בכל הנוגע לתקני בטיחות. אלא שכעת, לאחר שהעומד בראשה מצהיר כי אין שום עניין לציבור בהבנת הכשלים הבטיחותיים שנמצאו לכאורה באזור תאונת הנזירות הקשה, היא מוכיחה שאף בירוקרט לא צריך היה לחשוש.\nשכן מי שאמור היה לזעוק בקול גדול על כשלים ועוולות, מוצא לנכון להתנהל רק מאחורי הקלעים. וכך דואג בין היתר, באופן ישיר, שנושאים בעייתיים דוגמת תקני בטיחות וכשלים קטלניים בכביש, לא יעלו לסדר היום הציבורי.\nלי זה נראה עלוב."}
{"article_id": "0,7340,L-4128534,00.html", "header_title": "\"לאופניים אסור לעלות על כביש בינעירוני, עובדה\"", "full_text": "אתמול (יום ד')\n,\n\t שרכב על אופניו בכביש 5; נהג בן 18 פגע והרג שלושה רוכבי אופניים על כביש 3 באוגוסט 2011; באותו חודש נהרגו אגב שני רוכבים נוספים: על כביש 1 ועל כביש 4. לצערנו רשימת הרוכבים שנהרגו בכבישים ראשיים בישראל בשנים האחרונות ארוכה, והיא לא צריכה להתקיים מלכתחילה.\nכל אחד יודע כי יש דרכים שלא מתאימות לכל סוג רכב; עניין של זרימת תנועה, בטיחות או סתם בעיות של התאמה. לכן, יש דרכים שאסור\nבשנים 2003-2010 נהרגו בכבישים הבין-עירוניים בישראל, לפי נתוני הלמ\"ס שפורסמו על-ידי הרשות הלאומית, 66 רוכבים. 10 מהם נהרגו ב-2009, 10 ב-2010 ושבעה השנה, עד אמצע ספטמבר; כך שאם הכל ילך כשורה נוכל לשחזר את \"הישגי\" השנתיים האחרונות עד סוף דצמבר. 5% מכלל ההרוגים בכבישים הבין עירוניים ב-2010 הם רוכבי אופניים; מבין כלל רוכבי האופניים שנהרגו, בין חצי לשני שליש נהרגו בכבישים הבין עירוניים, למורת שהנוכחות שלהם שם דלה מאוד.\nועכשיו שימו לב: למעלה משני שליש הרוכבים שנהרגו בכבישים הבין-עירוניים, כך מספרות הרשומות, נהרגו על כבישים ארציים - כאלה עם ספרה אחת או שתיים, כאלה עם שני נתיבים וגדר הפרדה, כאלה שבהם התנועה מתנהלת במהירות של 100 קמ\"ש.\nמה שמעלה שאלה פשוטה אחת: מה לכל הרוחות עושים בכבישים האלה אופניים, רכב איטי ולא מוגן בעליל? התשובות מביאות לשאלות נוספות: למה פעילות פנאי מבורכת נעשית בסביבה שהיא מתכון מובנה לסכנה? מאיפה הגיע בכלל העניין הזה, ולמה לא עוצרים אותו?\nכי העניין פשוט מאוד: ביחסי הכוחות בין מכונית נוסעים לבין זוג אופניים, כל מה שצריך הוא שמכונית אחת מתוך הרבבות החולפות על-פני האופניים שבשוליים, תיגע בהם. כך שכל מה שנשאר זה עניין של הסתברות. כי בניגוד לבטיחות כלי רכב שזכו למיגון פסיבי ואקטיבי לרוב, רוכבי האופניים חשופים בגופם היום כפי שהיו לפני 100 שנה, ומפגש עם טונה וחצי של מתכת ב-100 קמ\"ש, זה קצת יותר מדי לגוף האדם.\nוצריך גם להבין כי נהגים, מה לעשות, סוטים מנתיב נסיעתם. אגב, גם בלי קשר לאופניים, זו הסיבה הנפוצה ביותר לתאונות דרכים. הסחת דעת רגעית, עיסוק אחר, עייפות יתר, סתם תנועה לא נכונה - והרכב סוטה בקלות יתירה. ועוד לא דיברנו על אלה שכושר הנהיגה שלהם נפגע בגלל שתייה או בילוי לילי ארוך. זה קורה כל הזמן, זה קורה סביבכם, לפניכם ולפחות באופן עקרוני זה קורה לכם.\nגם רוכבים, מה לעשות, לא מסוגלים לרכב כל הזמן צמודים לעשרים הסנטימטרים הימניים ביותר בשול, מה גם שהשול הוא לא תמיד מאוד רחב. לא שזה עשוי לעזור אם מדובר בסטייה רבתי של הנהג. ויש סטיות כאלה, עובדה.\nמשרד התחבורה אוסר על מכוניות אספנות ישנות למשל, לנוע בדרכים מסוימות בין 07:00 ל-09:00. זה עלול להפריע לתנועה. רכב כבד זכה גם הוא לאחרונה למגבלות תנועה בשעות ובכבישים מסוימים - מאותן סיבות אגב. משרד התחבורה אוסר על רכב המוביל חומרים מסוכנים להיכנס לדרכים מסוימות; זה הרי עלול להיות מסוכן. רכיבת אופניים בכבישים בין-עירוניים אינה עלולה להיות מסוכנת; היא מסוכנת. עובדה. צריך מעט, מעט מאוד, למשך פרק זמן קצר להפליא, כדי להוציא את הסכנה הזאת מהכוח אל הפועל. וכשצריך כל-כך מעט, אז זה מגיע.\nהעניין הוא פשוט: בכבישים מהירים (מעשית, לא רק בהגדרה) נהרגים רוכבי אופניים הרוכבים בהם כחלק מתרבות פנאי, ואחרים סתם מתייחסים אליהם כאל נתיב תחבורה המתאים להם (כולל עובדים זרים). הרכיבה באופניים הפכה להיות ספורט פופולרי, שכן מדובר כיום ביותר מ-200 אלף רוכבים, ומסלולים ארוכים ראויים אין. יהיו, מבטיחה החברה הלאומית לדרכים, שפרסמה תכנית אב לכל הארץ - 450 ק\"מ, 100 מהם מתוקצבים. ההתחלה של המתוקצבים, כך נאמר לנו על-ידי החברה הלאומית לדרכים, תהיה במחצית השנייה של 2013 - אכן, בעוד כשנתיים.\nועד אז? פשוט מאוד: לרוכבי אופניים אסור להיות בכבישים מהסוג הקטלני, כי הם לא נועדו להם עקרונית, ומשום שהם הורגים אותם מעשית. ולכן משרד התחבורה צריך לעשות מעשה חד-משמעי: לאסור על רוכבים להיות בכבישים האלה. זה עניין פשוט של תקנה ותמרור - ולא צריך וועדה שזמנה בידה לצורך זה. ובקיצור: עכשיו.\nבכל מה שקשור לבטיחות הרוכב, הכבישים האלה, חד וחלק, אינם בטוחים ולו במעט מאותם כבישים \"מהירים\" האסורים לרוכבים מלכתחילה. גם כאן, כמו בתחומי הבטיחות האחרים, כדאי שנלמד מאירופה. ומה עם תרבות הפנאי? אין בעיה: כבישים אחרים ורכב ליווי הם הפתרונות היחידים, בשלב זה, הראויים בטיחותית."}
{"article_id": "0,7340,L-4060829,00.html", "header_title": "הדור הבא: אמנם ירוקות, אבל האם הן בטוחות?", "full_text": "ארגון הבטיחות של חברות הביטוח האמריקניות, ה-IIHS, העניק את ציון הבטיחות הגבוה ביותר לשברולט וולט ההיברידית וניסאן ליף החשמלית. הארגון, העורך מבחני ריסוק עצמאיים, העניק את הציון הגבוה לשתי המכוניות, לאחר שהשיגו תוצאות טובות בכל אחד מארבעת מבחני הריסוק - אחורי, קדמי, צדי והתהפכות. מיצובישי I-MiEV החשמלית זכתה בארבעה כוכבי בטיחות של ארגון הבטיחות האירופי, היורו נ-קאפ, וחסרה כוכב נוסף לציון המלא.\n\"הדרך בה מכוניות היבירידיות או חשמליות משיגות את ציון הבטיחות הגבוה זהה לזה של כל מכונית אחרת\", כך אמר ג'ואי נולן, בכיר ב-IIHS. נולן המשיך והסביר כי על אף המידות הקומפקטיות של שתי המכוניות, משקלן הגבוה יחסית (מעל 1,500 ק\"ג) סייע להן במבחני הריסוק. \"תוספת המסה לשתי המכוניות (עקב הסוללות, ח.ז) מעניקה להן יתרון בטיחותי על-פני מכוניות קומפקטיות מתחרות\", סיכם נולן.\nב-IIHS מציינים כי הוולט והליף הן שתי המכוניות החשמליות התקניות הראשונות שנבחנות שם, לאחר שני מבחנים מקדימים שנערכו לצרכי מחקר. יש לציין כי בעוד הליף היא מכונית חשמלית, שברולט וולט מציגה מנוע חשמלי לצד מנוע בעירה פנימית מזהם שמאריך את טווח הנסיעה אך\nמסויימות. שברולט וולט יכולה לנסוע כ-56 ק\"מ במצב חשמלי מלא, לעומתה ליף יכולה לגמוא כ-116 ק\"מ בין טעינות, כך על פי נתוני ה-IIHS."}
{"article_id": "0,7340,L-4089554,00.html", "header_title": "מצלמות רמזור: מצילות או מציקות?", "full_text": "איגוד חברות הביטוח האמריקני (IIHS), מפרסם סקר שנערך בקרב 3,000 נשאלים ב-14 ערים גדולות בהן מותקנות מצלמות רמזור, המוכיח כי האזרחים בערים אלה תומכים בהצבתן. הסקר בוצע כצעד המשך לממצאי הארגון שפורסמו בתחילת השנה, ובהן הוכיח כי\nבהפחתת תאונות הדרכים. שני שליש מהנשאלים בסקר ענו כי הם תומכים בהצבת מצלמות רמזור, 42% מהם באופן מובהק.\nבאיגוד חברות הביטוח מבליטים את תוצאות הסקר ביוסטון, שם תמכו יותר ממחצית מהנשאלים בהוצאת המצלמות מהעיר, וכמעט 30% מגלים \"התנגדות חזקה\" לאמצעי אכיפה זה - גבוה משמעותית משאר הערים. רבע מהנשאלים שהתנגדו להצבת המצלמות טענו כי הן מהוות בעיקר כלי לסחיטת כספים מהציבור, וחלקם אף טען כי הן מובילות ליותר תאונות דרכים. באיגוד ציינו כי בשלוש השנים האחרונות הצביעו אזרחים בשמונה ערים אמריקניות נגד הצבת מצלמות רמזור.\nעוד בסקר: מרבית הנשאלים (90%) חושבים כי נהיגה באור אדום היא עבירה \"בלתי מתקבלת על הדעת\", כאשר כ-80% רואים עבירה זו כ\"סיכון משמעותי לבטיחות האישית\"."}
{"article_id": "0,7340,L-4127157,00.html", "header_title": "\"גילה אדרעי איבדה את הצפון. הפכנו לשנואים\"", "full_text": "כך אומר היום (א') ל-ynet א', עובד ותיק ברכבת ישראל, בתגובה לעיצומים שנוקט הוועד בימים האחרונים, ולשיבושים החמורים בתנועת הרכבות שבעקבותיהם. לדבריו, עובדים רבים בחברה מביעים מורת-רוח מהתנהלותה של יו\"ר הוועד, גילה אדרעי: \"נהגים, פקחים ואפילו חברי ועד בכירים כבר אומרים שהיא איבדה את הצפון. הפכנו לעובדים הכי שנואים בארץ\"."}
{"article_id": "0,7340,L-4004008,00.html", "header_title": "נזירה שלישית נהרגה; הנהגת: לא יודעת מה קרה", "full_text": "בבית החולים רמב\"ם בחיפה מתה אחר הצהריים (יום ו') מפצעיה נזירה נוספת שנפצעה ב\nבעמק בית-שאן. בכך עלה לשלוש מספר ההרוגות בתאונה. בבית החולים פוריה בטבריה מאושפזת נזירה נוספת שנפצעה בינוני, והרופאים סיפרו כי אמרה להם שהיא נהגה במכונית. היא סיפרה לרופאים כי לא ברור לה מדוע איבדה את השליטה על המכונית. הנזירה אינה יודעת עדיין ששלוש מחברותיה נספו.\nשתיים מהנזירות שנהרגו הן איטלקיות, והשלישית - מירדן. מלבד הפצועה בפוריה, ברמב\"ם מטופלת נזירה נוספת שנפצעה קשה בתאונה, והיא הועברה לניתוח בשל הפגיעות הפנימיות שמהן היא סובלת.\nצילום: חגי אהרון, עריכה: תמר אברהם\nהתאונה הקטלנית אירעה מעט לפני השעה 14:00 בכביש 90, בין המושבים ירדנה ובית יוסף שבעמק בית שאן. המכונית שבה נסעו הנזירות, שהיו בדרכן למיסת\nשתתקיים הלילה בבית-לחם, סטתה מנתיבה ופגעה בקוביית בטון שבתוכה עמוד חשמל. שתיים מהתיירות נהרגו במקום, ושלוש האחרות נפצעו. אחת מהן מתה כאמור מאוחר יותר מפצעיה.\nהנזירות שנפצעו ונהרגו בתאונה הן חברות המסדר הפרנציסקני, שמושבו ב\"הר האושר\" בצפון הכנרת, סמוך לכפר נחום. הן התגוררו במנזר במקום. רב-פקד שמעון בן-סבו, קצין אגף התנועה במרחב העמקים, אמר ל-ynet כי עדי ראייה סיפרו שלא הייתה כל סיבה נראית לעין שהמכונית, מסוג \"דייהטסו\", תסטה מהכביש. \"המכונית סטתה ימינה מסיבה שאינה ברורה, ירדה לתעלה, ופגעה בקוביית הבטון\", אמר בן-סבו.\nפרמדיקים שהגיעו למקום התאונה מצאו את חמש הנשים, שהיו לבושות בבגדי נזירות, מוטלות מחוץ למכונית המעוכה. סביב המכונית היו פזורות מתנות לחג המולד, שרשראות תפילה של הנזירות ותמונות של קדושים. צוותי מד\"א ביצעו בשתי הנזירות שנפצעו אנושות פעולות החייאה, אך נאלצו לקבוע את מותן במקום. הפרמדיקים התקשו לתקשר עם הנזירות, שהיו בהלם.\n(צילום: חגי אהרון)\nד\"ר נסרה נזאם, כירורג בבית החולים פוריה בטבריה, סיפר ל-ynet כי הנזירה המאושפזת בבית החולים במצב בינוני אמרה לרופאים כי היא זו שנהגה במכונית. \"לדבריה, היא נהגה ברכב, ומסיבה שאינה ברורה לה איבדה את השליטה. היא הובאה אלינו עם פגיעות חזה וגפיים, ובתום בדיקות התברר שאין נזקים לאיבריה הפנימיים למרות הפגיעה הלא קלה\". עם זאת, הוא ציין כי היא סובלת משברים בצלעות, בקרסול וביד ימין.\nד\"ר נסרה הוסיף כי המטרה כעת, לצד הטיפול הרפואי, היא לתמוך נפשית בנזירה. לבית החולים הגיעו חברותיה, שאמרו כי היא נחשבת לאחת הנזירות האחראיות על פעילות הנזירות במזרח התיכון, בין השאר בסוריה, בעיראק ובישראל.\nנזירות מהמסדר הפרנציסקאני משמשות גם אחיות בבית החולים האיטלקי בחיפה, שבו מטופלים בעיקר חולי סרטן. האחות עמנואלה מבית החולים האיטלקי סיפרה, כי אחת ההרוגות התגוררה בארץ כ-10 שנים ואחרת התגוררה כאן כשנה וחצי.\n\"אלו בשורות נוראיות. קשה לנו מאוד לשמוע על מה שקרה. הן היו בדרך לחגיגות בבית לחם, וקיבלנו רק מעט מידע על מה שקרה שם\".\n(צילום: אבישג שאר-יישוב)\nהאחות עמנואלה הוסיפה כי נזירות מהמסדר יצאו לבית החולים \"העמק\" בעפולה כדי לזהות את גופות חברותיהן, ואחרות\nהגיעו לבתי החולים רמב\"ם ופוריה.\nגורם בקהילה הנוצרית בחיפה אמר ל-ynet כי הקהילה שרויה באבל כבד בשל האסון, שאירע ערב חג המולד. ראשי הכנסייה והפטריארך נמצאים בבית לחם, והתקשורת עמם קשה.\nבינתיים נמשכות התאונות.\nמפגיעת מכונית בנתיבות. צוות טיפול נמרץ של מד\"א-נגב פינה אותו לבית החולים סורוקה בבאר-שבע, כשהוא מונשם וסובל מפגיעה בראשו, אך שם הוא מת מפצעיו."}
{"article_id": "0,7340,L-4126070,00.html", "header_title": "עיצומי הרכבת: מי אומר אמת - הוועד או האוצר?", "full_text": "רבים מאלפי הנוסעים שנאלצו היום (ה') להתמודד עם שיבושים חמורים בתנועת הרכבות, לא מבינים למה פתחו עובדי החברה בעיצומים.\nכי אינו יודע מי אשם במצב, אך הבהיר כי \"אסור להם (לעובדים, ש.ה) לשבות בכלל, זו תחבורה ציבורית, וזה לא שייך להם\". לדברי נוסע אחר, \"הגיע הזמן שיבינו שהם לא יכולים לעשות עיצומים על גבם של הנוסעים\".\nמול אלפי הנוסעים, ניצבים כעת עובדי הרכבת מחד ופקידי הממשלה מאידך, ומפריחים סיסמאות, איומים והבטחות. ynet מנסה לעשות קצת סדר בבלגן, לטובת כל אותם נוסעים מתוסכלים.\n\"ניסיון העבר מלמד כי תהליך הפרטה יביא לשירות גרוע, אי-שמירה על כללי הבטיחות ומהלכים כספיים מסוכנים\".\nהניסיון הישראלי בהפרטות אינו חד-משמעי. למעשה, יש לא מעט דוגמאות לכאלה שדווקא הצליחו (למשל בזק, הדואר וכמה מהבנקים). אבל על דבר אחד קשה להתווכח: \"שירות גרוע ואי-שמירה על כללי הבטיחות\" - מכך סובלת רכבת ישראל כבר היום. בלי הפרטה, ועם עובדים שחתומים על הסכם קיבוצי ונשמעים לאחד הוועדים החזקים במדינה.\n\"האוצר אינו מפריט את רכבת ישראל ואינו מעוניין להחליף את עובדי הרכבת\".\nדברי האוצר לא ממש מדויקים, בלשון המעטה. בכירי המשרד עצמם מצהירים כי בכוונתם להביא לכך שרכבת ישראל תתמקד בעתיד בשני תחומים - הסעת נוסעים והובלת מטענים. למעשה, בהודעת האוצר מתחילת השבוע אף הובהר כי בעתיד יבוצעו \"פעולות תומכות, כגון אחזקת הציוד, על-ידי גורמים חיצוניים\". אפשר לקרוא לזה הפרטה, ואפשר לקרוא לזה מיקור-חוץ. התוצאה תהיה זהה: בשלב כלשהו בעתיד, עובדי הרכבת יפסיקו לבצע עבודות תחזוקה.\n\"תיווצר תלות של מדינת ישראל בגורמים זרים בהפעלת הרכבת, שהוכיחו כי בעת אירועים ביטחוניים עזבו את מדינת ישראל וחזרו לארץ מוצאם\".\nיצרנית הקרונות צפויה לגייס בארץ את מרבית העובדים הנדרשים לתחזוקת הקרונות, ולכן לא ברור על איזו תלות \"בגורמים זרים\" מדברים בוועד. ואגב, במלחמת לבנון השנייה אכן נעדרו חלק מעובדי יצרנית הקרונות מעבודתם - אך לא בגלל שעזבו לחו\"ל, אלא בגלל שנקראו למילואים.\n\"רמת אחזקת הציוד הנייד ע\"י הרכבת אינה עומדת בנדרש, על פי הוראות היצרן, כאשר מתבצעים רק 55% מכמות הבדקים\".\nרמת\n\"הפרטה תעביר ידע מקצועי יקר לידי קבלנים מחו\"ל\".\nהעברת התחזוקה של הקרונות החדשים לידי היצרנית לא תעביר כל ידע מקצועי לידי \"קבלנים מחו\"ל\", שכן יצרנית הקרונות ממילא מחזיקה בכל הידע הנדרש לתחזוקתם. למעשה, מי שמלמד את עובדי הרכבת כיצד לתחזק את הקרונות והקטרים, הן יצרניות הציוד עצמן.\n\"ועד עובדי הרכבת ממשיך במסע הטעייה, ומתרץ את ההשבתה הכוחנית והפגיעה באזרחי ישראל בכסות של מאבק חברתי\".\nעל הפגיעה בציבור הנוסעים אי אפשר להתווכח, ועל כך יעידו עשרות אלפי ישראלים שסובלים היום מעיצומי העובדים. אלא שצריך לזכור כי ברקע הסכסוך אכן עומדת שאלה בעלת השלכות חברתית: האם ראוי להחליף את העבודה המאורגנת בכלל ואת עובדי החברות הממשלתיות בפרט, בעובדים שמועסקים על-ידי חברות פרטיות?\n\"הפרטת הרכבת תייקר בכ-30% את ביצוע עבודות התחזוקה\".\nגם אם תתברר הטענה כנכונה, צריך לזכור כי המדינה אינה משלמת על התחזוקה לבדה, אלא כחלק מעסקה הכוללת גם את אספקת הקרונות. יתרה מזאת, חישוב מחיר עבודות התחזוקה מטעה, שכן הוא אינו כולל תועלות אפשריות של העברת העבודות ליצרנית הקרונות - כמו הגדלת הזמינות של הציוד, הארכת \"חיי\" הקרונות, וחסכון בעלויות תפעול. במלים פשוטות: יש לבחון אם העברת התחזוקה לידי היצרנית תאפשר לרכבת לחסוך כסף. במשרד האוצר ובהנהלת הרכבת, טוענים כי כך בדיוק יקרה.\n\"משרד האוצר מעביר נכסים ציבוריים בשווי של מיליארדי שקלים, לבעלי אינטרסים כלכליים אשר ירוויחו כסף רב על חשבון הנוסע והאזרח הישראלי\".\nהמדינה לא מעבירה את הבעלות על נכסים ציבוריים לידי גורמים חיצוניים. רכבת ישראל תהיה בעלת הקרונות החדשים, ותחזוקתם תתבצע על-ידי היצרנית. כל זה לא אומר כמובן שבעלי אינטרסים כלכליים לא ירוויחו כסף רב, אך מבחנם יהיה ברמות השירות, התחזוקה והבטיחות שיסופקו לנוסעי הרכבת."}
{"article_id": "0,7340,L-3164770,00.html", "header_title": "הממשלה אישרה את דו\"ח שיינין", "full_text": "ממשלת ישראל אישרה היום (א') פה אחד את \"חוק הרשות הלאומית לבטיחות בדרכים\", המבוסס על דו\"ח ועדת שיינין שקורא להפוך את המלחמה בתאונות דרכים ליעד לאומי. שר התחבורה מאיר שטרית, מגיש החוק, אמר היום כי הוא עשוי להגיש את החוק לקריאה ראשונה בכנסת כבר בשבוע הבא, ולאשר אותו סופית - לאחר שיעבור קריאה שניה ושלישית - עד סוף חודש נובמבר.\nאם יתקבל החוק בכנסת, מה שנראה כרגע לפחות כהליך פורמלי ולא יותר מכך, יערכו כנראה מספר שינויים עקרוניים בגישתה של המדינה לתחבורה בכלל, וכבישי ישראל בפרט. בין היתר אמורה המדינה, לפי המלצות החוק, להשקיע כבר בתקציב הבא סכומי כסף גדולים מבעבר לטובת תשתיות כבישים. כמו-כן, אמורה הרשות הלאומית לבטיחות בדרכים לזכות למעמד מרכזי ועצמאי בהרבה, כולל הקצאת משאבים אדירה - 550 מיליון שקל בשנה - וריכוז האחריות על בטיחות ותשתיות, הקמת מרכז מידע ומחקר ועוד.\nוכיצד יגיע הכסף האמור, שאינו נמצא בקופת המדינה לדברי האוצר? בין היתר בעזרת הטלת מס בשם \"אגרת בטיחות\", שנקבעה לפי המלצות הוועדה על 9% מגובה פרמיית ביטוח החובה השנתית שמשלם כל בעל רכב. את האגרה יגבו חברות הביטוח, שלדברי שיינין, אמורות להוריד את גובה הפרמיה בעתיד, לאחר שיפור במצב הבטיחות בכבישים.\nלהערכת שיינין, תידרש המדינה להקצות כ-400 מיליון שקל בשנה, החל מתקציב 2006, לנושא המלחמה בתאונות הדרכים. עוד בהמלצות הדו\"ח - טיפול ממוקד בבעיית התאונות בדרכים במגזר החרדי, חיזוק משטרת התנועה לכ-450 ניידות, גיוס חיילים למשטרת התנועה, ענישה מהירה וקשה יותר לעברייני תנועה, כולל הארכת תקופת המינימום של פסילת רשיונות נהיגה והשבתת כלי רכב, ביטול המיסוי על אביזרי בטיחות, עידוד הורדה מהכביש של מכוניות \"זקנות\", והסעת ילדים באוטובוסים עם חגורות בטיחות בלבד."}
{"article_id": "0,7340,L-4004507,00.html", "header_title": "התאונה הקשה: \"קוביית הבטון - מלכודת מוות\"", "full_text": "ביום שישי האחרון,\nבכביש\n\t הבקעה (90). מחקירה ראשונית של המשטרה עולה כי המכונית שבה נסעו סטתה מנתיבה ופגעה בבסיס בטון גדול של עמוד תאורה. מבדיקת ynet עולה כי ניתן היה למנוע או לצמצם משמעותית את התוצאות הטרגיות של הסטייה מהנתיב. זאת, מאחר שעמוד התאורה הוצב לכאורה בניגוד להנחיות משרד התחבורה, הקובעות כי \"יש להימנע מהתקנת עמוד סלחני על בסיס בטון, אשר בולט מעל פני הקרקע.\n(ההדגשה במקור, ש.ה)\".\nשר התחבורה: הגורם האנושי אשם בלעדי\nבמע\"צ טוענים היום (א') כי \"הנושא נמצא בבדיקה\", ומסרבים לאשר כי מדובר בכשל בטיחותי או תכנוני. אלא שמקורות במועצה האזורית עמק מעיינות אומרים ל-ynet כי \"העמודים הוצבו לאחרונה, וביקור שערכו אנשי מועצה במקום הבהיר כי מדובר במלכודת מוות\". רפי וולמרק, חוקר תאונות דרכים, מסביר כי \"אם לא הייתה מוצבת קוביית הבטון במקום הזה, התוצאה של התאונה הייתה אחרת\".\nהצבת עמודי תאורה \"סלחניים\" מוכרת היטב לגופי בטיחות, ונועדה לצמצם ככל האפשר את הנזק למכונית הפוגעת. בהנחיות משרד התחבורה והבטיחות מצוין כי \"התנגשויות בין כלי רכב שעוזבים את תחום הדרך לבין מכשולים קשיחים בצד הדרך, כגון עמודי תאורה, הן בעיית בטיחות מוכרת בכל העולם\".\nיתרה מכך: בהקדמה לאותן הנחיות, שכתב המשנה למנכ\"ל משרד התחבורה, אלכס לנגר, מוסבר כי \"הצורך בהנחיות לבחירה והצבה של עמודים סלחניים בצדי הדרכים נובע מהתופעה של ריבוי תאונות התנגשות בעצמים קשיחים, ומחומרת הנפגעים בסוג זה של תאונות\".\nעל-פי הנחיות המשרד, על עמוד תאורה \"לשנות את מבנהו בעת ההתנגשות - להישבר או להתעקם\". במקום אחר בהנחיות מוסבר כי על עמודי תאורה סלחניים להיות בעלי \"היכולת לבצע שינוי מבוקר של מבנה העמוד בעת התנגשות הרכב, במטרה לצמצם את חומרת הפגיעה בנוסעי הרכב\".\nקוביית הבטון שעליה הוצב עמוד התאורה שבו התנגשה מכונית הנזירות, אינה נחשבת סלחנית: בעת הפגיעה של מכונית היא אינה נשברת, מתעקמת או משנה את המבנה שלה \"בצורה מבוקרת\". לכן, בהנחיות משרד התחבורה מצוין באופן ברור וחד-משמעי כי יש להימנע מהצבת עמודי תאורה על בסיס בטון הבולט מעל פני הקרקע - כאשר הבליטה המרבית המותרת היא 50 מילימטר בלבד.\nיש לציין כי על-פי הנחיות המשרד, הצבת עמוד המוגדר \"סלחני\" תיעשה במקומות התואמים במדויק את המקום שבו אירעה התאונה: \"הצורך בשימוש בעמוד סלחני במקום עמוד רגיל נבחן כאשר העמוד ממוקם בתחום 'אזור המפלט' - רצועת שטח נקייה ממכשולים המקבילה למיסעה (כביש, ש.ה), שתחילתה בקצה המיסעה, ואשר כוללת את שולי הדרך ומדרון מתון בחפירה או במילוי, והמאפשרת לנהג רכב שסטה מנתיבו לבלום או להאט ללא תאונה בתוך רצועת שטח זו\".\nמקורות במועצה אזורית עמק מעיינות אומרים ל-ynet כי \"העבודות במקום החלו לפני כחודש וחצי, והנחת עמודי התאורה אמורה הייתה לכלול מעקות בטיחות. בכל מקרה, במקום שבו אירעה התאונה אמור היה להיות מעקה בטיחות, אשר ללא ספק היה משנה את תוצאותיה\".\nרפי וולמרק, חוקר תאונות שבעבר שימש כבוחן תנועה במשטרה, אומר כי היעדר מעקה בטיחות והצבת קוביית בטון במקום התאונה הובילו לתוצאה הטרגית. \"גם אם רכב סוטה מהכביש ונופל לתעלה, הכביש צריך להיות 'סלחן'. בגלל שבמקום התאונה יש הפרש גובה בין הכביש והתעלה, צריך להיות מעקה בטיחות במקום - אפילו מעקה זמני\".\nוולמרק מוסיף כי גם אם הנהגת אשמה בכך שהמכונית סטתה מהנתיב - מה שעדיין נחקר על-ידי המשטרה - אין בכך כדי לנקות אחרים מאחריות לתאונה. \"למצוא את הנהג כאשם הבלעדי בתאונות זה נורא קל. אבל הכביש במקרה זה לא היה סלחן, וגם עמודי התאורה לא היו סלחניים. מישהו צריך לתת על זה את הדין\".\nממע\"צ נמסר בתגובה כי \"התאונה ארעה באתר עבודה של החברה. מתחקיר ראשוני של המשטרה, עולה כי התאונה נגרמה בשל סטייה מסיבה לא ברורה מנתיב הנסיעה במהירות גבוהה מהמותר. עמוד התאורה הותקן לפני כשבועיים, כאחד מתוך עשרות עמודים שהוצבו לצד הדרך. החברה פועלת בכל אתרי העבודה בהתאם לתקן ודרישות משרד התחבורה\"."}
{"article_id": "0,7340,L-4127387,00.html", "header_title": "הוועד ירד מהפסים", "full_text": "שביתה היא זכות בסיסית של עובדים. במסגרת יחסי הכוח הלא-שוויוניים בינם ובין המעביד, השביתה מעניקה להם יתרון מסוים על פני המעביד, שכן הם יכולים לפגוע בו כלכלית כדי לדרבן אותו לשפר את מצבם. אלמלא כלי השביתה, מצבם של עובדים רבים בארץ ובעולם היה בכי רע, שכן הם היו חסרי כוח מיקוח לחלוטין ונתונים לשרירות לבם של המעבידים. זהו, אגב, מצבם של העובדים הלא-מאוגדים, שאינם יכולים לשבות.\nעוד ב\n:\nאבל זכות השביתה היא זכות שיש בצידה אחריות: קודם כל כלפי העובדים עצמם. כאשר מנהיגיהם נוקטים בדרכים לא לגיטימיות, הם פוגעים בראש ובראשונה במי שהם אמורים לייצג. ושנית, כלפי ציבור הלקוחות, ובמקרה הזה כלפי הנוסעים ברכבת, שלא חטאו ולא פשעו, בוודאי לא כלפי עובדי הרכבת. הדיווחים בעיתונות על כליאת נוסעים בקרונות, ועל נטישת רכבת באמצע מסילה ביום חמישי האחרון מצביעים על נקיטה באמצעים לא לגיטימיים שכאלה, שיכולים לכאורה להוות עבירה פלילית של כליאת שווא ועוולה נזיקית של רשלנות.\nגם ההתעלמות מצו בית הדין לעבודה שהורה לעובדים לחזור לעבודה, התעלמות שהיא מעשה עברייני, פוגעת במאבקם של עובדי הרכבת, שכן היא מיתוספת לרושם פורע החוק ומשולח הרסן שנוצר ממעשיהם וממחדליהם ביום חמישי. זה לא מקרי שנוסעים מתוסכלים מייחלים להפרטה של הרכבת, כזו שבמסגרתה כל עובד שאפילו יעז לחשוב על שביתה יפוטר מיד.\nההפרטה וחולייה עולים לדיון ציבורי בחודשים האחרונים. הפרטת רכבות בעולם נכשלה במרבית המקרים. ההפרטות הכושלות בישראל הן בין האחראיות לעליית הטייקונים, להחלפת הריכוזיות הממשלתית בריכוזיות הטייקונים, ולעלייה השערורייתית ביוקר המחיה בישראל בשנים האחרונות.\nההפרטות הללו הן גם בין הגורמים המרכזיים לאובדן הביטחון התעסוקתי של עובדים כה רבים בישראל. על כך, נדמה, כבר אין עוררין היום. הוויכוח הוא לא על הטענות המהותיות של עובדי הרכבת, אלא על האמצעים שבהם הם נוקטים. והאמצעים האלה, בעולם שבו גיוס דעת הקהל חשוב לא פחות, ולפעמים אפילו יותר, מהטיעונים המהותיים, צריכים להיבחן מחדש.\nבשנים האחרונות עם ריסוק ועדי עובדים רבים ועם המעבר להעסקה ב\"חוזים אישיים\" ודרך קבלני כוח אדם, הצליחו המעבידים הגדולים לעורר אנטגוניזם ניכר בציבור הישראלי כלפי זכות השביתה. קמפיינים שליליים כנגד ועדי עובדים וכנגד שובתים שמו את הדגש על חוסר הנוחות המיידי שהשביתה גורמת לצרכן או ללקוח, והשכיחו את העובדה שכולנו עובדים, ושזכות השביתה היא זכותנו המלאה.\nסולידריות עם עובדים מקופחים מחייבת להבליג על חוסר נוחות, ואכן, רבים מאוד תמכו בשביתת הרופאים. החדשות מלאו בחולים שהתראיינו ממיטות חוליים בבתי החולים ותמכו בכל פה בשביתת הרופאים, למרות שהטיפול בהם נפגע באופן משמעותי. אבל אופן השביתה שנוקטים בו עובדי הרכבת משיג בדיוק את המטרה ההפוכה: הוא גורם לניכור בציבור ולמרמור רב.\n\"מדוע כל פעולה אנושית מכילה את תבוסתה\", שואלת גיבורת הנובלה \"גלו את פניה\" של רונית מטלון (2006). כזאת היא השביתה ברכבת. והיא מכילה לא רק את תבוסתה שלה. אני חושש שאי-שם, מעביד ציני ויועצי התקשורת שלו, מתכוננים להשתמש במרירות הציבורית שהשביתה הזו מעוררת, כדי להגביר את האנטגוניזם בציבור כלפי זכות השביתה בכלל, ולכרסם עוד בלגיטימיות של זכות השביתה בדעת הקהל. ייתכן מאוד שעל הנזקים שגורם ניהול השביתה ברכבת ישלמו כל העובדים כולם - כלומר כולנו, עוד שנים רבות מאוד.\nגולשים מוזמנים להציע טורים במייל הבא:"}
{"article_id": "0,7340,L-4126968,00.html", "header_title": "שיבושים ועיכובים ברכבת: \"עושים לנו בכוונה\"", "full_text": "הנוסעים זועמים על השיבושים בתנועת הרכבות, שנמשכו גם הבוקר (יום א') למרות צווי המניעה שהוצאו נגד ועד העובדים. \"אנשים פה מאחרים לעבודות שלהם והבלגן ברכבת חוגג\", התלוננה אחת העובדות. ב-14:00 ידון בית הדין האזורי לענייני עבודה בהפרת צווי המניעה. יו\"ר ההסתדרות, עופר עיני, קרא לעובדים לכבד את הצווים.\nעיני נפגש עם נציגי ועד עובדי הרכבת והפציר בהם למלא אחר החלטת בית הדין לעבודה ולפתוח את קו הנסיעה החדש בראשון לציון. \"בכוונתי להוביל באופן אישי את מאבק עובדי הרכבת\", אמר עיני לנציגים.\nמוקדם יותר היום,\nאת חנוכת הקו החדש - זאת למרות צו המניעה שהוציא בית הדין לעבודה. לאחר שהעובדים מנעו את יציאת הרכבת מתחנת ההגנה בתל אביב לכיוון ראשון לציון, מסרה הנהלת הרכבת כי \"ועד העובדים ממשיך לנהוג באטימות כלפי ציבור הנוסעים. פעולות יו\"ר הוועד מוכיחות כי רכבת ישראל זקוקה לשינוי תרבותי וארגוני עמוק\".\nאבל לא רק בראשון לציון היו שיבושים. \"בחיפה מכרו לי כרטיס לתחנת משה דיין ולא אמרו לי שהיא לא נפתחת\", סיפר ל-ynet פבל, אחד הנוסעים שסבלו הבוקר מהשיבושים, \"הרכבת עצרה לי פה ואני מחכה כבר 40 דקות לרכבת שתיקח אותי לתחנת ראשונים. אני מעכב את כל הפגישות שלי היום בגלל זה. אם היו אומרים לי שהתחנות לא ייפתחו, הייתי לוקח את הרכב הפרטי שלי\".\nבתחנת רכבת ההגנה בתל אביב הורגשו העיצומים בצורה קשה יותר, כשזו הפכה לאתר הקליטה של נוסעים שתיכננו להמשיך לתחנה החדשה. איציק, עובד בתחנה, אמר כי \"בגלל העיצומים יש איחורים מכוונים, אבל לא כמו שהיו ביום חמישי. הרכבת לתחנת ראשונים יוצאת פעם בשעה במקום פעם בחצי שעה. נראה לי שייקח עוד זמן רב עד שייפתחו התחנות החדשות ויסתיימו העיצומים\".\nצילום: עדי רגב\nעינב, חיילת שעושה דרכה לבסיס, הסבירה כבר למפקדיה על תלאות הדרך. \"ביום חמישי חיכיתי שעה לרכבת רק בתחנה הזו והיום ידעתי שייקח לי זמן להגיע חזרה לבסיס. המפקדים שלי מבינים שזה לא באשמתי. מבאס שככה שולטים לנו בזמן\".\nנוסעת נוספת סיפרה כי היא נוסעת ברכבת כבר שלוש שנים. \"אני לא מבינה למה העיכובים האלה. למה היו צריכים להעביר אותי מרכבת אחת לשנייה בתוך התחנה, רק בשביל שאגיע עוד שתי תחנות צפונה. אנשים פה מאחרים לעבודות שלהם והבלגן ברכבת חוגג\".\nנוסעים רבים שעשו את דרכם מכיוון צפון לדרום חשו כ\"בני ערובה\" כאשר עוכבו במשך כחצי שעה במרחק של מטרים בודדים מתחנת רכבת מרכז בתל- אביב בטענה כי \"יש בעיה ברכבת\". \"זה היה ברור לכל הנוסעים שזה פשוט בכוונה, שהם מעכבים אותנו כחלק מהשביתה ברכבת ישראל\", אמר סער, אחד הנוסעים ברכבת, \"הם לא טרחו לציין איזו בעיה יש עם הרכבת, שמונעת ממנה לעצור בתחנה ולאפשר למי שרוצה - אם לא ברכבת - לפחות להמשיך ליעדו בתחבורה חלופית. הרכבת הגיעה לתחנה, המשיכה עוד כמה מאות מטרים ונעצרה בדרך בלי סיבה. כל הנוסעים זעמו על התרגיל שעשו לנו, התחושה היתה שזה לגמרי בכוונה\".\nביום שישי הוציאה השופטת אפרת לקסר\nלעובדי הרכבת והורתה להם לשוב למשא ומתן מול ההנהלה. למרות זאת, גם אתמול השביתו העובדים קווים. אתמול בערב נמסר מהרכבת כי הקווים בין תל אביב להוד השרון ובין תל אביב לראשון לציון (הראשונים) שותקו כליל, וזמן קצר לאחר מכן, קבע בית הדין האזורי לעבודה כי על העובדים לפתוח את הקו החדש.\nהשיבושים בתנועת הרכבות הגיעו ביום חמישי בערב לשיא. נוסעים ברכבת מבאר שבע לנהריה פתחו את הדלתות באזור בנימינה כבמקרה חירום, יצאו באמצע הדרך, והחלו לצעוד על הפסים. אירוע דומה התרחש ברכבת פרברית מחוצות המפרץ לחיפה. איחורים ממושכים נרשמו בכל רחבי הארץ.\nצילום: מישל שלום\nעובדי הרכבת מוחים בין השאר על הפרטת מערך התחזוקה.\n,\n\t יו\"ר הוועד, אמרה כי המשא ומתן התפוצץ משום שבמשרדי ממשלה ובהנהלת הרכבת לא רוצים עוד עובדים שמקבלים קביעות, אלא רק עובדים ארעיים ועובדי קבלן. \"אנחנו לא מוכנים לעמוד מנגד מול פירוק העבודה המאורגנת בחברה\", אמרה.\nדווקא באזורי הפריפריה, שסבלה ממושכות משיבושים בתנועת הרכבות, דווח בעיקר על עיכובים מינוריים. חיילים מהצפון שיצאו ברכבת למרכז הארץ, לא חשו בהבדל מעומסים שגרתיים לימי ראשון. \"אנחנו באיחור של 10-15 דקות,\nאבל ביום חמישי היה מדובר באיחורים של שעות\", אמרה אחת החיילות.\nתושבי הדרום זכו דווקא לעדנה, כשפעילות הרכבת עמדה בלוחות הזמנים ולא עיכבה איש. נוסעים דיווחו ל-ynet כי דווקא הבוקר, הגיעו מכיוון באר שבע צפונה 12 קרונות, לעומת 5 שמגיעים בדרך כלל ביום ראשון."}
{"article_id": "0,7340,L-3969415,00.html", "header_title": "שברולט וולט: המכונית שתציל או הרכב שיפיל", "full_text": "המכונית שאמורה להציל את קונצרן הרכב GM משקיעה מחודשת ופשיטת רגל סופית, הוולט החשמלית למחצה, תופסת לקראת תחילת שיווקה כותרות ענק בתקשורת האמריקנית. אלא שלצערם של מתכנניה ואנשי השיווק בקונצרן האמריקני, לא מדובר דווקא בכותרות חיוביות. רובן עוסק בשאלה האם יצרנית הרכב עשתה שימוש במצג שווא, בעת דיוני הסיוע הכספי בממשל אובמה. או במילים פשוטות יותר - האם GM שיקרה.\nהאירוע שהצית את הסערה היה דווקא השקת המכונית לתקשורת האמריקנית, במסגרתה יכלו עיתונאי הרכב לערוך נסיעות מבחן ארוכות במכונית החדשה. להזכירכם,\nמגזין הרכב האמריקני MotorTrend קבע לאחר נסיעת המבחן, כי המנוע אינו רק מחולל זרם (גנרטור), אלא משמש כאמצעי הנעה לכל דבר ועניין בזמן בו הסוללה התרוקנה, או בעת נסיעה במהירות גבוהה. למעשה, הוולט דומה מבחינה זו הרבה יותר לטויוטה פריוס ההיברידית-נטענת, מאשר לניסאן ליף הכל-חשמלית. GM עומדת על כן מול מתקפה חזיתית של התקשורת, המזכירה כי אחת הסיבות העיקריות להתגייסות ממשל אובמה לעזרת היצרנית במשבר, היה הבטחתה להשקיע באמצעי הנעה אלטרנטיביים, שאינם נפט.\nכי\n\t ראשית, מעולם לא טענו שהוולט חשמלית. טענה בעייתית משהו, לאור מודעות שפרסמו בעבר, כמו-גם ציטוטים של בכיריה. נגד הטענות כי רק כעת נחשפת מערכת ההנעה בשלמותה, וכי כעת התגלה שההבטחות אינן מקבלות ביטוי הולם, מסבירים בג'נרל מוטורס כי הסודיות נדרשה לצרכי מניעת העתקה. \"לא רצינו לחשוף את כל הסודות, לפני שאושר הפטנט הרלוונטי\", כך אמרו. \"אנו חושבים שהיינו מדויקים להפליא בתיאור פעולת מנוע הוולט בכל שלב\", אמר בכיר בקונצרן."}
{"article_id": "0,7340,L-4022290,00.html", "header_title": "לידיעת המשטרה: מצלמות הרמזור יעילות יותר", "full_text": "\"מצלמות הרמזור עוזרות לנהגים לזכור - אור אדום, משמעו לעצור!\". כך מסבירים באיגוד חברות הביטוח האמריקני (IIHS), את תוצאות מחקר חדש שערכו, ואשר מוכיח כי התקנת מצלמות רמזור מסייעת להציל חיים - פשוטו כמשמעו. על-פי תוצאות המחקר, לאחר שהותקנו מצלמות המתעדות נהגים עבריינים בצמתים מרומזרים של 14 ערים גדולות (למעלה מ-200 אלף תושבים), ירד מספר התאונות הקטלניות בצמתים ב-24%.\nזאת ועוד, בערים בהן הותקנו מצלמות הרמזור, נרשמה ירידה ברורה של כל סוגי התאונות, לא רק אלו הקשורות לעבירת אור אדום. לטענת הארגון, השיפור בבטיחות בצמתים אלה הביא להצלת חייהם של 159 בני אדם בחמש שנים.\nנשיא האיגוד, אדריאן לונד, אומר כי במשך שנים מצביעים מחקרים כי מצלמות רמזור מצמצמות תאונות. אך המחקר החדש, כך אמר, מקיף מספיק מספיק ערים\nבמחקר האמור נבדקו תאונות דרכים קטלניות ב-99 ערים בסך הכל, בשתי תקופות זמן - 1996-1992 ו-2008-2004. בערים בהן לא הותקנו מצלמות רמזור, ירד מספר התאונות הקשורות בחצייה באדום, בהשוואה בין נתוני שתי התקופות, ב-14%. בערים בהן כן הותקנו מצלמות רמזור, ירד מספר התאונות הקטלניות כתוצאה ממעבר באור אדום, ב-35%.\nבארגוני נהגים מקומיים טוענים כי על-פי נתונים קודמים של איגוד חברות הביטוח, מצלמות רמזור עלולות להגדיל את מספר התאונות. לדבריהם, שיפור תשתיות - למשל נראות - והגדלת זמן המופע של האור הכתום, יעזרו יותר בהפחתת תאונות."}
{"article_id": "0,7340,L-3989763,00.html", "header_title": "שברולט וולט - חסכונית מפריוס, בזבזנית מליף", "full_text": "לאחר שהעניק ציון מחמיא במיוחד לניסאן ליף החשמלית, מפרסם המשרד האמריקני לאיכות הסביבה גם את נתוני עלויות צריכת הדלק לשברולט וולט ההיברידית. במקרה זה, פורסמו שלושה נתונים שונים: נסיעה במצב חשמלי בלבד, עם מה שהיצרנית מכנה \"מנוע-מאריך טווח\" ובעת ששניהם משולבים.\nהציון שמקבלת הוולט, כאשר היא נעה בעזרת המנוע החשמלי בלבד, ממקם אותה בין ניסאן ליף לטויוטה פריוס. או במילים פשוטות יותר - בין מכונית חשמלית למכונית היברידית-מלאה, באופן המקביל לפתרון ההנעה המקורי של האמריקנים.\nכאשר הוולט מונעת על-ידי כוח חשמלי בלבד, היא תדרוש הוצאה כספית שוות ערך ל-40 ק\"מ לליטר מבעליה. בחישוב שנתי (אמריקני) ממוצע: 601 דולר.\nיש לציין כי לפי חישובי ג'נרל מוטורס, כי הוולט מסוגלת להגיע לתוצאה מרשימה של 98 ק\"מ לליטר. אגב, ה-EPA העריך את טווח הנסיעה החשמלי של הוולט על כ-55 ק\"מ, מעט פחות מהצהרות GM. לבסוף, נתון צריכת הדלק המוערכת כאשר מנוע הבעירה הפנימי עובד, עומדת על 15.7 ק\"מ לליטרים - דומה לתוצאה שמעניקה סופר-מיני מודרנית."}
{"article_id": "0,7340,L-3945342,00.html", "header_title": "חברות ביטוח בארה\"ב: טפלו בעבירות מהירות", "full_text": "פרשת ההאצות הבלתי מתוכננות במכוניות טויוטה, שהסעירה את הציבור והתקשורת בארה\"ב בחודשים האחרונים, מסיטה את תשומת הלב הציבורית וזו של מקבלי ההחלטות, מבעיות חמורות הרבה יותר בכביש. כך אומר אדריאן לונד, נשיא ארגון הבטיחות של חברות הביטוח האמריקניות, ה-IIHS.\n(קובץ\n\t pdf) כי פתרון בעיות בטיחות בכבישים צריך להתמקד במהירות גבוהה מהמותר וחציית רמזור אדום. לדבריו, אלה בעיות ארוכות טווח שגורמות לכמות ההרוגים הגבוהה ביותר על כבישים אמריקניים.\nלונד טען כי התעסקות התקשורת האמריקנית בסכנות שמייצר השימוש בטלפון סלולרי בזמן נהיגה (רק חלק מהמדינות בארה\"ב אוסרות שימוש ללא דיבורית), כמו-גם סערת הקריאות לתיקון שעוררו בעיות בדגמי טויוטה שונים, אינה מוטעית כלל ועיקר. אלא שלדבריו, בעיות אלה אינן חמורות במיוחד. לדבריו, עבירת המהירות גורמת ללא פחות משליש מכל הרוגי תאונות הדרכים - כ-37 אלף - במהלך שנה בארה\"ב.\nלדבריו, הורדת המהירות תורמת באופן חד-משמעי לבטיחות, כפי שהוכח מחקר אחר מחקר בארה\"ב ובשאר העולם. לונד גם מבקר קובעי מדיניות, הבוחרים לעיתים להעלות את המהירות המותרת. \"אין שום דבר רציונאלי בדרך בה אנו קובעים את הקדימויות בבטיחות בדרכים\", אמר. \"דעת הקהל אינה צריכה להיות חלק מקביעת מדיניות הבטיחות, הוסיף.\nכדוגמה למיקוד לא נכון של קביעת מדיניות כמכשיר להגברת בטיחות, מביא לונד את האיסור לשימוש בטלפון סלולרי במספר מדינות, שלטענתו לא סייע בהקטנת מספר הנפגעים בתאונות. \"משרד התחבורה האמריקני אמור להתמקד במאפיינים נוגדי התנגשות, שיעניקו פיתרון כולל להסחת דעת הנהג, ולא בעבירת שימוש בטלפון סלולרי בלבד\".\nדוגמה נוספת לדבריו היא פרשת צמיגי פיירסטון לפני כעשור, בה תשומת הלב הציבורית הופנתה ליצרנית הצמיגים ולפורד, שדגמי האקספלורר שלה שצוידו בצמיגים אלה, התהפכו וגרמו להרוגים ופצועים רבים. לגישתו של לונד, הרשות האמריקנית לבטיחות בדרכים, ה-NHTSA, אמורה הייתה להסיט את הדיון לכיוון שיפור עמידות מבנה המכונית (גגות למשל) ומערכות בטיחות בתא הנוסעים (כריות אוויר מסוגים שונים)."}
{"article_id": "0,7340,L-3108044,00.html", "header_title": "ועדת שיינין: שהציבור ישלם עבור בטיחות", "full_text": "במסיבת עיתונאים שנערכה היום (ב'), חשף שר התחבורה מאיר שטרית את עיקרי התכנית הלאומית לבטיחות בדרכים, אותם הגישה ועדה בראשות ד\"ר יעקב שיינין. עיקרי הדו\"ח המקיף, אשר נערך על-ידי תשע ועדות משנה, יוגשו לשר התחבורה רק בעוד מספר חודשים. סעיפיו העיקריים של הדו\"ח ממליצים על שינויים שונים בגופים העוסקים כיום במאבק בתאונות דרכים. בין היתר חיזוק הרשות הלאומית לבטיחות בדרכים על-ידי תקציב מוגדל, שיגיע גם מכיסו של הנהג.\nהוועדה ממליצה כי לביטוח החובה של כל רכב תוצמד אגרה בגובה של 9% מסך הפרמיה, שתעבור ישירות לרשות הלאומית. כאשר נשאל יו\"ר הוועדה, יעקב שיינין, מדוע צריך שוב הנהג הישראלי לממן פעילות ממשלתית, הבהיר כי לדעתו נותרו שתי ברירות בלבד לצורך המלחמה בתאונות. הראשונה היא לא לשלם את האגרה, ולבחור ברמת תאונות דרכים דומה לזו של השנים האחרונות. השנייה היא לשלם, ולתרום לשינוי המצופה.\n\"בטיחות גבוהה יותר תגרום למדינה פחות הפסדים כספיים\", אמר, ומייד עבר לאחת הנקודות הבעייתיות בדו\"ח הוועדה. זו קבעה כי מקורות התקציב הנדרשים לצורך השינוי המוצע, בין היתר לטובת הרשות הלאומית לבטיחות\nבדרכים, יגיעו בין היתר מהנהג. הוועדה מציעה כי לביטוח החובה של כל רכב תוצמד אגרה של 9% מגובה עלות הביטוח, אשר תגיע ישירות לרשות הלאומית לבטיחות בדרכים. זאת כדי לחזק אותה לעומת מצבה כיום, וכדי לחייב אותה לספק לו ביטחון בכביש - כך שיינין.\nהנחת העבודה של הוועדה היא כי לאחר שהכסף יוזרם לרשות הלאומית לבטיחות בדרכים, זו תפעל ותצליח להוריד את מספר התאונות, יחליטו גם חברות הביטוח להוזיל את הפרמיות וכך למעשה לא יפסיד הציבור. זאת יעשו, כך הוועדה, עקב מספר נמוך יותר של תאונות ו\"חוקי השוק החופשי\". שיינין לא התייחס לשאלה אם חברות הביטוח נתנו את הסכמתם להתפתחות לא רגילה שכזו - שכן גם כאשר יכולות היו בעבר, לא הורידו חברות הביטוח את מחיריהן - או לפחות התחייבו לשקול זאת בחיוב.\nבנוסף מציעה הוועדה כי כל תלמיד אשר יהיה מעוניין בלימוד נהיגה מעשי, יידרש לעבור בכיתה י' מבחן בגרות בתיאוריה. מי שלא יעבור את המבחן המחייב, לא יוכל להתחיל בלימודי נהיגה מעשית. שיינין גם הזכיר המלצות וועדה להחיל על כמה עשרות מחלפים בעייתיים הפרדות מפלסיות, להגביר את האכיפה ולהחמיר בענישה. הוועדה מעוניינת להציב מספר ניידות גדול בכמה מאות, מאלה השייכות כיום לאגף התנועה - 450 ניידות נוספות, ליתר דיוק.\n\"אנחנו מעוניינים בניידת אחת על כל 10 ק\"מ כביש\", אמר שיינין והוסיף כי \"כל ניידת תהיה מחויבת לעמוד במכסה של לפחות 10 בדיקות רישיון מדי משמרת\". להערכת הוועדה שבראשותו, נוהגים יותר מדי אנשים ללא רישיון בתוקף, או שלולי רישיון המהווים סכנה מוחשית על הכביש. הוועדה ממליצה על כן גם תגבור של כוח האדם לצורך אכיפה, באמצעות 1,500 חיילים בשירות חובה שיועברו לטובת משטרת התנועה."}
{"article_id": "0,7340,L-4125877,00.html", "header_title": "שיבושים הבוקר: נוסעים נעולים ורכבות מאחרות", "full_text": "עובדי רכבת ישראל משבשים הבוקר (יום ה') את תנועת הרכבות בכל הארץ, לאחר שוועד עובדי הרכבת ונציגי ההסתדרות לא הגיעו להסכם עם הנהלת החברה והאוצר. נוסעים דיווחו הבוקר ל-ynet ב\nעל עיכובים ועל רכבות שנוסעות באיטיות רבה.\nאחד הנוסעים, עומר בורשטיין, סיפר שנסע מנתניה דרומה: \"הרכבת החלה לנסוע לאחר כרבע שעה שבה היינו נעולים בתוכה בדוחק וללא יכולת לזוז. רוב הנוסעים בקרונות התכוונו להגיע לתל-אביב, שכן הרכבת הקודמת הקדימה בכ-6-7 דקות. אחת הנוסעות התקשרה למשטרה. לא נאמר לנו דבר מטעם הרכבת שכן עובדי רכבת לא נוכחים כאן\".\nגולש אחר סיפר ל-ynet: \"הרכבת שיצאה מבאר שבע לתל-אביב לפני כרבע שעה נוסעת לאט מהרגיל, כנראה בכוונה. כשנשאל מנהל התחנה בבאר-שבע האם צפויים שיבושים ענה: 'מה פתאום, אני לא יודע על מה אתה מדבר'\".\nדנה סיפרה שעלתה בשעה 7:00 על הרכבת מנמל התעופה בן-גוריון לבאר-שבע: \"הייתי אמורה להגיע ב-8:30 לפי לוח הזמנים המקורי, ורק עכשיו עברנו את לוד - כלומר אגיע ב-9:45. הרכבות מאחרות, ובנוסף לכך הן נוסעות במהירות של 50 קמ\"ש לערך\".\nהגולש עמית סיפר כי רכבת נעצרה על המסילה לפני נתניה, כשמאות אנשים \"כלואים בתנאי מעצר, ללא מזגן או אפשרות לרדת\". גולש אחר סיפר: \"אשתי על הרכבת מיבנה לתל-אביב, ומדווחת שהיא נוסעת לאט, במהירות של בערך 30 קמ\"ש ולא עוצרת בחלק מהתחנות. כשהיא כן עוצרת, היא מתעכבת נורא. זו פשוט בושה וחרפה\".\nאבי סיפר ל-ynet כי בהוד השרון, רכבת ישראל מוכרת כרטיסים לנוסעים בקופות, ורק ברציף מודיעים להם כי אין רכבות בגלל עיצומי ועד העובדים. \"אנשים חסרי אונים על הרציף, נתונים לחסדיהם של אנשי הרכבת, והכסף ירד לטימיון\", אמר.\nאלונה הוסיפה: \"זו חוצפה שאין כדוגמתה. אני מחכה לרכבת שלי רבע שעה, ופתאום אומרים לי שהרכבת מבוטלת בכלל. הם מבטלים רכבות לפי רצונם. לקח לי היום שעה וחצי להגיע לעבודה, ואני עוד לא יודעת מה יהיה בדרך חזרה הביתה\".\nבהסתדרות ובוועד העובדים פנו בקריאה לנוסעים \"למצוא דרכי נסיעה חלופיות\". העיצומים ננקטים במחאה על כוונת המדינה להעביר את ביצוע התחזוקה של עשרות קרונות חדשים לידי היצרנית שתספק אותם לרכבת. מהנהלת הרכבת נמסר כי \"זו התנהגות כוחנית וזלזול מחפיר בטובת העובדים והנוסעים\".\nבתחנת ארלוזורוב בתל-אביב סיפר הבוקר נוסע: \"חיכיתי עם חברים בתחנה בפרדס חנה לרכבת לתל-אביב. בהתחלה הודיעו לנו שהיא לא תגיע, אחר כך אמרו שכן, ורק אחרי חצי שעה - היא באה. כשהגענו לתחנת חדרה, לא העלו נוסעים, ולתל-אביב הגענו באיחור של חצי שעה\".\nדודי אלפסי סיפר שלבאר-יעקב הגיעה הרכבת באיחור של שעה. \"אמרו לנו שלא נוכל לרדת בתחנת תל-אביב סבידור, ושהרכבת תעצור בתחנת ההגנה, ומשם נצטרך להסתדר לבד\". נוסע שהגיע מבנימינה סיפר כי חיכה לרכבת חצי שעה, ושכשהיא הגיעה הייתה התחנה עמוסה באנשים: \"כולם נלחמו על מקום ברכבת\".\nבתחנת הרכבת בבאר-שבע סיפרו נוסעים על איחור של 50 דקות. אחד הנוסעים, אליאב עין יהב העובד בעצמו כיועץ סביבתי של מנהלת רכבת ישראל, סיפר שהוא מאחר לישיבה במשרד הפנים שעניינה קו הרכבת בין באר-שבע לאילת. \"לעובדים יש הזכות שלהם, מצד אחד הם צודקים, אבל מצד שני לא ייתכנו איחורים המוניים בכל הנסיעות\".\nנוסע אחר אמר כי הוא לא יודע מי אשם במצב, אבל הוא כועס. \"אסור להם לשבות בכלל, זו תחבורה ציבורית, זה לא שייך\nלהם\". נוסע אחר הסכים: \"הגיע הזמן שהם יבינו שם לא יכולים לעשות עיצומים על גבם של הנוסעים\".\nא', חיילת מהקריות המשרתת במרכז הארץ, ונסיעתה לשם ברכבת אורכת כל יום כשעה וחצי, סיפרה: \"עליתי על הרכבת קצת אחרי 6:00. אנחנו כבר שלוש שעות ברכבת, ועדיין לא הגענו. אנשים כאן מאחרים לעבודה, לצבא, ולכל מקום, ומרגישים חסרי אונים. את ההסעה מתחנת הרכבת לבסיס כבר איחרתי. עכשיו אצטרך לקחת מונית על חשבוני, ואני מסתכנת גם במשפט\".\nלליב בר-עם אלקיים, סמנכ\"לית כספים ברכבת ישראל, אמרה ל-ynet הבוקר: \"כרגע בשל השיבושים 70% מהרכבות מאחרות. כרגע אנחנו לא פונים לבית הדין לעבודה, אבל במהלך היום נעשה הערכת מצב ונשקול את צעדינו. התחבורה הציבורית תוגברה מראש בגלל העיצומים. משרד התחבורה והרכבת שכרו במיוחד 200 אוטובוסים. נערכנו לנושא מראש. אנחנו חושבים שהשיבושים של העובדים לא-מוצדקים, זו פגיעה לא-סדירה בציבור הנוסעים\"."}
{"article_id": "0,7340,L-3924762,00.html", "header_title": "המדען הראשי: החמרת ענישה תרתיע רק במעט", "full_text": "בשבועות הקרובים יוגשו לשר התחבורה, ישראל כץ, מסקנות\nשמונתה\n\t לבחון דרכים להחמרת הענישה נגד עברייני תנועה. על-פי החלטת השר, חברי הוועדה הונחו להמליץ בתוך 60 יום, על \"שינויי החקיקה הנדרשים להגברת האכיפה בכבישים, והחמרה משמעותית בענישה על עבירות תעבורה חמורות\".\nמינוי הוועדה המקצועית להחמרת הענישה, מגיע כחלק ממדיניות כוללת של משרד התחבורה, המזהה בנהגים אשמים בלעדיים במרבית תאונות הדרכים. כך למשל,\n,\n\t כחלק מניסיון להתמודד עם עלייה במספר ההרוגים מתחילת השנה, נכללות מספר רב של יוזמות חקיקה, שנועדו להחמיר את העונשים המוטלים בגין ביצוע עבירות תנועה.\nראוי לזכור כי על-פי נתוני הלשכה המרכזית לסטטיסטיקה (למ\"ס), מרבית התאונות נגרמות כתוצאה מעבירות \"טעות\": בסיכום 2009, ציינו בלמ\"ס כי \"שלוש העבירות השכיחות ביותר הן סטייה מנתיב, אי-ציות לרמזור ואי-שמירה על מרחק\". כדאי גם לזכור כי על-פי נתוני הלמ\"ס, 53% מהנהגים שהיו מעורבים בתאונה ב-2009, כלל לא ביצעו עבירת נהיגה בעת התאונה. כך שיעילות החמרת הענישה - שמטרתה להגביר את ההרתעה - אינה ברורה לגבי יותר ממחצית מכלל תאונות הדרכים עם נפגעים."}
{"article_id": "0,7340,L-4002420,00.html", "header_title": "שר התחבורה: הגורם האנושי אשם בלעדי", "full_text": "\"אנחנו שומעים כמעט מדי יום על תאונות, ומתחקירים שמבצעת המשטרה וגם ממחקרים יותר מעמיקים, לצערנו הגורם האנושי הוא קריטי בדברים האלה\". כך הצהיר אמש (ב') במליאת הכנסת שר התחבורה, ישראל כץ, כאשר התבקש להסביר כיצד מנסה משרד התחבורה לצמצם את מספר תאונות הדרכים. בכך הבהיר השר, כפי שכבר עשה בעבר, כי \"הגורם האנושי\" אשם ברוב המוחלט של תאונות הדרכים.\nאלא שהעובדות אינן מתיישבות עם דברי השר. כך למשל, בין 2007 ו-2009 נרשמה ירידה של עד 80% במספר התאונות הקשות והקטלניות שאירעו בקטעי כביש בעייתיים, שטופלו על-ידי מע\"צ. בנוסף, בבדיקות פתע שעורך משרד התחבורה מדי שנה, מתגלה פעם אחר פעם כי אלפי כלי רכב סובלים מליקויי בטיחות חמורים, המחייבים השבתה מיידית. האם כל הנתונים האלה \"שווים\" 5% בלבד מהגורמים לתאונות?\nynet מסביר מדוע מלחמת החורמה של השר כץ בגורם האנושי לא רק חוטאת לאמת, אלא גם מחטיאה את המטרה - שהיא המאבק בתאונות.\nבראיון לתוכנית \"עובדה\" בשבוע שעבר, אמרה רונה רמון - אלמנתו של האסטרונאוט אילן רמון ז\"ל, ואמו של הטייס אסף רמון ז\"ל - כי הטלת אשמה על \"הגורם האנושי\" בתאונות טיסה, משמשת למעשה את הממסד כדי לנקות עצמו מאחריות לכשלים. למרות הפער הברור בין טייסי חיל האוויר והנהגים בישראל, דבריה מתאימים גם להתנהלות הגופים העוסקים בבטיחות בדרכים.\nהשר כץ, למרות הטלת האחריות לפתחו של הנהג, סיפק אמש טיעון הסותר את דבריו: \"בכל שנה מוקצים מאות מיליוני שקלים למטרות הסדרת צמתים וקטעי דרך, שהוגדרו כבעלי רמת סיכון גבוהה, בעיקר בהסתמך על נתוני תאונות\". השר גם הבהיר מוקדם יותר השנה, כי הטיפול ב\"מוקדי סיכון\" תורם לירידה של עשרות אחוזים במספר התאונות.\nכץ מודע לשיפור הדרמטי בבטיחות באותם קטעי כביש וצמתים שטופלו על-ידי מע\"צ. במוקדי סיכון שטופלו ב-2008, נצפתה ירידה של 46% בסך התאונות, 67% בתאונות קטלניות, ולא פחות מ-88% במספר התאונות הקשות. מאחר שהנהג הישראלי הוא עדיין אותו נהג, ניתן לקבוע כי תשתית בטיחות איכותית, תורמת באופן ישיר להקטנת הסיכוי לתאונה. ובמלים פשוטות: כאשר \"הגורם האנושי\" נוהג בכביש תקין, בעל רמת בטיחות גבוהה, הוא מצליח באורח פלא לחמוק מתאונות.\nאגב, כץ גם מכיר היטב את דו\"ח ועדת שיינין, שקבעה את התוכנית הלאומית למאבק בתאונות, וציינה כי תשתית לקויה היא בבחינת הנחת מכשול לפני עיוור: \"תשתית דרכים מודרנית ובטיחותית הינה תנאי הכרחי לבטיחות, גם אם תיאורטית ניתן לנהוג בהתאם לתנאי הדרך - שהרי 'לפני עיוור לא תיתן מכשול'\".\nמדי שנה מתגלים ליקויים טכניים קשים באלפי כלי רכב, המחייבים תיקון מיידי ואף הורדה מהכביש. לדוגמה, לפני חודש ערכו המשרד והרשות הלאומית לבטיחות בדרכים מבצע לבדיקת צמיגים, שבמהלכו נמצאו ליקויים מסוכנים ב-13.2% מכלי הרכב, וב-29% נמצא לפחות צמיג אחד פגום. לדעת השר, המנקה למעשה כל גורם אחר מאחריות לתאונות, ליקויים טכניים - כמו צמיגים פגומים - אינם גורם בעל משמעות.\nאולם אין מומחי בטיחות רבים שיסכימו עם השר. כך למשל, בדו\"ח של האיחוד האירופי בעניין תקינות צמיגים, מוסבר כי \"הרשות הלאומית לבטיחות בצרפת מעריכה כי ניתן לייחס 9% מכל התאונות הקטלניות לצמיגים שאינם מנופחים כראוי. חברה גרמנית העוסקת בבחינת כלי רכב (Dekra) מעריכה כי 41% מהתאונות עם נפגעים, קשורות לליקויים בצמיגים\".\nיש להזכיר בהקשר זה כי הגישה האירופית מבדילה בין \"גורם אנושי\" ו\"טעות אנוש\": האירופים מכירים בכך שנהגים, מעצם טבעם, עושים טעויות. עם זאת, הם גם מכירים בכך שטעות אנוש אינה בהכרח גורם עיקרי או יחיד לתאונה. לעתים היא תוצאה של גורם אחר, כמו תשתית פגומה או ליקוי בכלי הרכב.\nבמחקר של פרויקט בטיחות שמומן על-ידי האיחוד האירופי ונערך בין 2006 ו-2008, מוסבר כי \"מחקרים מדגישים את תפקידן של טעויות אנוש בגרימת 75%\nעורכי המחקר גם מציינים כי \"בכל פעם שניכרת טעות אנוש בתאונה, היא הופכת לאשמתו של הנהג המעורב. ומאחר שמיוחסת אשמה, הדרך היחידה להילחם בה היא על-ידי הענשת מי שגרם לה... הבעיה בכך, היא שמאבדים כל סיכוי למציאת פתרון, למעט ענישה. בדיקה מדעית של תאונות נדרשת לאפיון מדויק של 'טעויות אנוש', המובדלות היטב מהמשתנים שגרמו להן - בין אם הם אנושיים, סביבתיים או בכלי הרכב\".\nנראה כי חברי ועדת שיינין סיפקו את הסיכום ההולם ביותר לסוגיית הגורם האנושי: \"הוויכוח הקיים על הגורמים המרכזיים לתאונות דרכים וחלוקת האחריות, בין הגורם האנושי לתשתיות, אינו רלוונטי לנושא הבטיחות בדרכים\". במלים אחרות: מציאת האשם המיידי בתאונת דרכים, לא תמנע את התאונה הבאה.\nהתמקדותו החוזרת ונשנית של כץ בגורם האנושי - כמו שרי תחבורה שקדמו לו - חוטאת לעובדות, ופוגעת בהתמודדות מערכתית אמיתית עם מכלול הגורמים לתאונות דרכים. גם הנתונים שנוהג השר להציג אינם חד-משמעיים, ולעתים אף שגויים. לפני כמה חודשים הבהיר בכנסת כי ניכרת אמנם עלייה במספר ההרוגים ב-2010, \"אבל יש ירידה דרסטית במספר התאונות הקשות והקטלניות\". עוד אמר כי \"יש יותר הרוגים, כי היו יותר נוסעים ברכבים\".\nנתונים אלה אינם זוכים לאישוש בנתוני הלשכה המרכזית לסטטיסטיקה (למ\"ס). אמנם חלה ירידה במספר התאונות הקשות השנה, אך במספר התאונות הקטלניות חלה עלייה של כ-10% - 256 עד כה ב-2010, לעומת 231 בתקופה המקבילה אשתקד.\nכץ גם התייחס בעבר בזלזול לתרומת מערך הטראומה לירידה במספר ההרוגים: \"שמעתי שאומרים שאין פחות תאונות אלא שהרפואה יותר משוכללת. זה דברים לא רציניים\". לא ברור על מה מבסס השר את דבריו, שכן הנתונים מראים מגמה הפוכה, לפיה השיפור במערך הטראומה מקטין את מספר ההרוגים.\nמחקר שפרסם ב-2009 מכון גרטנר - המכון הלאומי לחקר הטראומה - העלה כי \"קיימת מגמה של ירידה בתמותה בקרב פצועים קשה ואנוש, מכ-15% ב-2002 לכ-11% ב-2007\". לפי ועדת שיינין, ב-98' עמד שיעור התמותה בקרב פצועים אלה על יותר מ-21%. כלומר, בעשר שנים ירד שיעור התמותה בלא פחות מ-50%. אותה ועדה גם קבעה כי \"מאות רבות של נפגעי תאונות דרכים נותרו בחיים, ורבים יותר חבים את החלמתם למערכת הרפואה, שעברה שינוי ושיפור במבנה, תהליכים, ידע וציוד\"."}
{"article_id": "0,7340,L-3760492,00.html", "header_title": "הפתעה - GM מבטיחה 100 ק\"מ לליטר", "full_text": "? אם להאמין לפריץ הנדרסון, יו\"ר קונצרן הרכב GM, זה בדיוק מה שיקרה ברגע שיחל שיווק\nהחדשה,\n\t המכונית ההיברידית העתידית של הקונצרן. לדבריו, הערכות צריכת דלק עדכניות קובעות כי הוולט תציע יותר מ-100 ק\"מ לליטר בנזין בנסיעה עירונית, ותאפשר לנהג הממוצע לעבור כ-65 ק\"מ בנסיעה יומית, מבלי להדרש לטעינת מצבר נוספת. עוד הוא אומר כי בסך הכל תציע הוולט טווח נסיעה משולב של יותר מ-480 ק\"מ, בעזרת הסוללה ומנוע הבנזין הקטן שיטען אותה.\nהנדרסון אומר היום (ג') בהודעה רשמית, כי תוצאות מרשימות כל-כך יקבעו לאחר שהממשל יאמץ את שיטת חישוב צריכת הדלק הממוצעת לכלי רכב היברידיים\nצריך לזכור כי צריכת הדלק של הוולט, כמו כל רכב המסוגל לנוע בעזרת חשמל בלבד, תהיה תלויה באופן ישיר בעומס עמו ידרש הרכב להתמודד. שימוש במזגן למשל, יקטין באופן ניכר את טווח הנסיעה שתעניק סוללה בלבד, וכך גם אבזרי עזר חשמליים אחרים. גם למספר הנוסעים ברכב ומטענם, ומהירות הנסיעה והתוואי, יהיה משקל מכריע על טווח הנסיעה האפשרי. מקורות ב-GM טענו בעבר כי למעשה עשויה הוולט להוכיח עצמה כרכב שאינו נדרש לדלק כלל, אם השימוש בה יהיה עירוני ולטווח יומיומי קצר בלבד, תוך טעינת הסוללה מדי יום.\nבג'נרל מוטורס אומרים היום, כי מבחנים מעשיים שיוכיחו עד כמה המספר 100 ק\"מ לליטר ריאלי יחלו ב-2010, קרוב יותר למועד תחילת הייצור והשיווק של הרכב ההיברידי.גם אנחנו נהיה יותר חכמים במועד זה.\nהערכה: 40,000 דולר\n(141,000 שקל)\nמ-22,000 דולר\n(77,000 שקל)"}
{"article_id": "0,7340,L-3988698,00.html", "header_title": "נחשו כמה דלק צורכת מכונית חשמלית", "full_text": "המשרד האמריקני להגנת הסביבה (EPA), קובע כי ניסאן ליף החשמלית מציעה רמת זיהום וכדאיות כלכלית דומות לאלה של מכונית \"רגילה\" הצורכת ליטר בנזין לכל 42.2 ק\"מ לליטר. נתון מרשים זה הופך אותה למכונית המשפחתית הכדאית ביותר לרכישה בארה\"ב. עם זאת, טווח הנסיעה אותו קבעו אנשי המשרד לליף הצעירה, עומד על 117 ק\"מ בלבד בין טעינות, לעומת 160 ק\"מ המוצהרים על-ידי ניסאן.\nבניסאן הגיבו לממצאי המשרד ברגשות מעורבים, אם כי לא הסתירו את שביעות רצונם מקביעת הממסד שמדובר במכונית החסכונית ביותר בקטגוריה לה היא\nניסאן ליף תגיע לאולמות התצוגה בארה\"ב עוד השנה, עם תג-מחיר של 33 אלף דולר, אך תהנה מהטבת מס בסך של 7,500 דולרים במדינות בהן תמכר בתחילת דרכה."}
{"article_id": "0,7340,L-3100606,00.html", "header_title": "ד\"ר שיינין 1 : כמה חללי כביש בעשור הבא?", "full_text": "ד\"ר יעקב שיינין, מנכ\"ל \"מודלים כלכליים\", הוא כלכלן שאני מעריך מאוד. לכן, קריאת המלצותיו בנושא תחבורה ותאונות דרכים גרמה לי לתהות להיכן נעלם ד\"ר שיינין החכם, ממנו למדתי כה הרבה.\nד\"ר שיינין יודע - יותר טוב ממני - שבדור האחרון חל שיפור ענק בשכיחות תאונות הדרכים הקטלניות בישראל: מ-1980 עד 2005 הוכפלה האוכלוסייה, מספר כלי הרכב גדל פי 4, הקילומטראז' שנוסעים האזרחים זינק פי 6, אבל מספר ההרוגים בתאונות הדרכים לא עלה: כ-450 עד 500 לשנה בממוצע.\nהשיפור הזה מציב את ישראל במקום טוב בתחתית הסולם העולמי של מספר הרוגים בתאונות דרכים על כל מאה אלף תושבים, ובמקום כלל לא רע במספר ההורגים\nרוב ההמלצות של ד\"ר שיינין נכונות כשלעצמן, אך לא לגמרי מעשיות. כן, טוב להוריד את המס על מכונית חדשה ובמקביל למצוא שיטה למסות את השימוש בה - אבל לאחר הקפיצה האחרונה במחירי הבנזין, העניין בהחלט לא פשוט. מה, נשלם 10 שקלים לליטר דלק? וכן, חובה להשקיע בתחבורה ציבורית לפני שניגשים לקנוס את הנהגים על שהם מעיזים לנוסע הרבה. אבל רשת האוטובוסים בארץ ממשיכה לחיות בפיגור טכנולוגי ולספק רמת שירות מזעזעת ביוקר. כרטיס אוטובוס עירוני במחיר של כ-1.20 דולר בהחלט איננו מציאה.\nד\"ר שיינין נמנע מלהמליץ על הפעלת תחבורה ציבורית בימי שישי בערב, וחבל. הפעלת רשת מיניבוסים ציבורית-עירונית ממרכזי בילוי לשכונות בתוך הערים עשויה להוריד בהרבה את מפלס התאונות הנגרמות על-ידי צעירים כתוצאה מנהיגה בשכרות. מדובר בפיקוח נפש של ממש ולכן ניתן יהיה לקבל לכך אפילו את הסכמת הרבנים היותר-נאורים.\nהיעד המציאותי של מדיניות התחבורה בישראל צריך להיות: למנוע עלייה במספר ההרוגים בתאונות הדרכים, מעבר לממוצע הרב-שנתי של 450 עד 500 בשנה, למרות הגידול הצפוי במספר המכוניות ובשכיחות הנסיעות. זהו היעד הכואב, אבל המעשי. יעד נמוך ממנו, 300 הרוגים כפי שמציע ד\"ר שיינין, הוא חלום בהקיץ."}
{"article_id": "0,7340,L-3926323,00.html", "header_title": "ירוק יקר: שברולט וולט תעלה 41 אלף דולר", "full_text": "41 אלף דולר - זה יהיה מחירה של שברולט וולט החדשה, אחת המכוניות החשובות ביותר לעתיד היצרנית האמריקנית. הוולט ההיברידית, ששיווקה בארה\"ב יחל ב-2011, צפויה להיות זכאית להטבת מס משמעותית, שתוזיל את מחירה עד ל-33,500 דולר. יריבתה העיקרית של הוולט תהיה בתחילה הליף החשמלית של ניסאן, שתשווק בארה\"ב כבר השנה, במחיר רשמי של כ-33 אלף דולר - או כ-25 אלף דולר אחרי חישוב הטבת המס המרבית.\nיש לציין כי למרות הטבת המס המשמעותית - שיכולה להגיע עד ל-7,500 דולר - מחירה של הוולט יהיה גבוה משמעותית ממחירי מכוניות משפחתיות בעלות מנועי בנזין. כך למשל, מחירה של שברולט קרוז, ששיווקה בארה\"ב יחל במהלך השנה הנוכחית, יעמוד על 16,500 דולר, בעוד מחירה של ניסאן טידה (\"וורסה\" בארה\"ב) הוא כ-13,500 דולר בלבד. מחירה של טויוטה פריוס, המכונית ההיברידית הנמכרת בעולם, הוא כ-23 אלף דולר.\nעל-פי פרסומי שברולט, הוולט ההיברידית - שתשווק באירופה\n-\n\t תוכל לנסוע כ-60 ק\"מ באמצעות המנוע החשמלי לבדו. לאחר מכן, ייכנס לפעולה מנוע בנזין, שישמש להטענת הסוללה ויעלה את טווח הנסיעה הכולל של ל-540 ק\"מ. את הוולט ניתן יהיה גם לטעון באמצעות חיבור לרשת החשמל.\nבחברת UMI, יבואנית שברולט בישראל, אומרים ל-ynet כי בשנה הבאה יגיעו לארץ מספר יחידות של הוולט, לצורכי בדיקה ותקינה. שיווק המכונית יחל לאחר מכן, אם כי בשלב זה עדיין לא נקבע מועד מדויק. ראוי להזכיר כי חברת בטר פלייס, מיזם טעינת הרכב החשמלי של שי אגסי ומשפחת עופר, תחל לשווק בישראל את רנו פלואנס החשמלית,\n."}
{"article_id": "0,7340,L-3968132,00.html", "header_title": "שברולט מבטיחה: הטענה ביתית מהירה לוולט", "full_text": ". שברולט וולט ההיברידית, כנראה המכונית החשובה ביותר של ג'נרל מוטורס זה מספר עשורים, זוכה לדחיפה שיווקית משמעותית. קונצרן הרכב הודיע כי חברה חיצונית בשם SPX תספק בעתיד הקרוב, מיד עם תחילת שיווק המכונית, תחנה להטענה מהירה במיוחד של מצברי הוולט. התחנה תותקן בבתי המשתמשים, ותקצר את זמן ההטענה ב-60%. במקום 10 שעות משקע ביתי רגיל, ארבע שעות בלבד.\nלדברי ג'נרל מוטורס, תחנת ההטענה המהירה תעלה 490 דולר, ואילו עלות ההתקנה תעמוד על כ-1,500 דולרים. בתמורת תדאג החברה לא רק לביצוע בפועל, אלא גם לכל האישורים הנדרשים מהרשויות, כולל אמצעים שונים להקטנת חשבונות החשמל. מחיר שברולט וולט בארה\"ב יהיה 41 אלף דולר. הטבות המס אותם יקבלו הרוכשים עשויות להגיע ל-7,500 דולרים."}
{"article_id": "0,7340,L-4032910,00.html", "header_title": "מבחן ריסוק ראשון למכונית חשמלית", "full_text": "ארגון הבטיחות האירופי Euro NCAP מפרסם היום (ד') תוצאות חדשות של מבחני ריסוק לשבעה כלי רכב. בארגון אומרים כי לראשונה נבחנה מכונית חשמלית, מיצובישי i-MiEV, שזכתה בציון כולל של ארבעה כוכבים מתוך חמישה. מאחר שה-i-MiEV זהה לפיז'ו iOn וסיטרואן C-Zero, הוענק ציון דומה לשתי הצרפתיות החשמליות. שלוש המכוניות עתידות להימכר בשנה הקרובה בישראל, אך עדיין לא פורסם מועד מדויק לתחילת שיווקן.\n\"התוצאות מראות כי ציון של חמישה כוכבים למכונית חשמלית אינו בלתי אפשרי\", אומר מזכ\"ל הארגון, מישיל ואן-ראטינגן. \"בין אם הן מיוצרות על-ידי יצרניות רכב ותיקות, ובין אם על-ידי שחקניות חדשות בשוק הרכב, צרכנים צריכים לקבל מכוניות חשמליות שעומדות באותם סטנדרטים של בטיחות כמו מכוניות בעלות הנעה קונבציונלית\".\nבארגון האירופי אומרים כי במבחן של ה-i-MiEV ניתן דגש מיוחד על שלמות הסוללה לאחר הריסוק, כמו גם על מנגנון ניתוק המתח במקרה של תאונה. עוד מציינים שם כי במהלך מבחן הריסוק של החשמלית הקטנה לא נרשם סיכון שיכול לגרום לדליקה. יש לציין כי למרות הברכות, הציונים של ה-i-MiEV אינם חריגים: 73% בהגנה על מבוגרים, 78% בהגנה על מבוגרים, ו-48% בהגנה על הולכי רגל.\nבסבב המבחנים האחרון נבחנה גם ניסאן ג'וק, שהחלה להימכר בישראל בשנה שעברה. הג'וק זכתה בציון מרבי של חמישה כוכבים, אם כי במבחן הולכי הרגל התוצאה שהושגה הייתה גבולית: 41% בלבד. גם מיצובישי ASX, רכב פנאי שעתיד להגיע ארצה בשנה הקרובה, קיבל ציון מרבי של חמישה כוכבים. ארגון הבטיחות העניק ציון של חמישה כוכבים גם ליונדאי IX20, וזאת מאחר שהוא זהה לדגם אחר של הקונצרן הדרום-קוריאני שכבר נבחן בעבר - קיה ונגה.\nאת האכזבה הגדולה בסבב המבחנים רשם רכב הפנאי של דאצ'יה, הדאסטר, שזכה לציון של שלושה כוכבים בלבד. \"מאכזב לראות שחברה כמו רנו (בעלת השליטה בדאצ'יה, ח.ז), אינה מעניקה קדימות לבטיחות כלי הרכב של דאצ'יה, כמו שהיא מעניקה לכלי הרכב מתוצרתה\", אומרים בארגון. הציון של ב.מ.וו X1, שכבר השיג את\n,\n\t עודכן לפי שיטת המבחנים החדשה, הכוללת בחינה של מערכות בטיחות. הציון המעודכן של רכב הפנאי הגרמני נשאר ללא שינוי.\nבתערוכת ז'נבה הקרובה יעניק ארגון הבטיחות פרס לחטיבת היוקרה של ניסאן, אינפיניטי, על מערכת למניעת סטייה מנתיב. הארגון החל לחלק\nליצרניות\n\t המציגות מערכות בטיחותיות חדשניות ב-2010, והפרס לאינפיניטי הוא הראשון המוענק השנה."}
{"article_id": "0,7340,L-3827983,00.html", "header_title": "שר התחבורה: \"אחמיר מאוד את הענישה\"", "full_text": ", כך אמר היום (ה') שר התחבורה ישראל כץ, אשר סיכם בפני התקשורת את השנה האזרחית האחרונה. כץ אמר כי בכוונתו לפעול ב-2010 להחמרת הענישה נגד נהגים עבריינים, ולהרחבת סמכויות\nלדברי כץ, בחודש הבא בכוונתו לכנס את ועדת השרים המיוחדת לעניין המאבק בתאונות הדרכים, ולהביא בפניה המלצה חד-משמעית להחמיר את הענישה הנהוגה כיום. \"אנחנו ניישם החמרה משמעותית של הענישה נגד עבריינים, ונרחיב את סמכויות המשטרה\". כץ ציין כי הרחבת סמכויות המשטרה תכלול שימוש נרחב ותכוף יותר של אמצעי ענישה כמו החרמת רכבים. \"כדי ליישם את החמרת הענישה, נתגבר את מגוון העוסקים בתחום - למשל, את שופטי התעבורה.אין טעם להחמיר את הענישה, אם אין מספיק שופטים\", דברי כץ.\nגם ניצב אבי בן חמו, ראש אגף התנועה במשטרה, התמקד בירידה הניכרת במספר ההרוגים ושיפור הבטיחות בכביש. בן חמו הסביר כי ישנה מודעות גדולה משמעותית מבעבר לנהיגה בשכרות, בין היתר כפועל יוצא של הגברת האכיפה. \"גם הצעירים מקפידים מאוד על שנהג הרכב בו הם נוסעים, לא ישתה אלכוהול במהלך הבילוי. אנחנו מזהים ירידה ניכרת של מספר הנהגים הנתפסים עם כמות אלכוהול גבוהה מהמותר בחוק בגופם. גם קווי הלילה שהופעלו השנה, מהווים מבחינתנו הצלחה גדולה המשפרת את רמת הבטיחות בכביש\", אמר בן חמו\nראש אגף התנועה סירב להתרשם מהירידה הניכרת במספר ההרוגים, והזכיר כי ירידה זו עשויה להיות מקרית בלבד. \"2010 תהיה עבורנו אתגר, בעיקר מכיוון שנצטרך להוכיח כי הירידה השנה לא הייתה מקרית\", אמר. לדבריו, יעד הירידה בשנה הבאה יעמוד על 6% נוספים.\nשר התחבורה נדרש עוד לנושא חסרונו של מנכ\"ל ברשות הלאומית לבטיחות בדרכים, מאז התפטרותו של יאיר דורי. \"ב-2010 תהיה רשות לאומית לבטיחות בדרכים, ויהיו בה האנשים הטובים ביותר שאפשר להשיג. אני סומך על יעקב גנות (מנכ\"ל משרד התחבורה, ה.פ) שימצא את הדרך לעשות את זה על הצד הטוב ביותר\", הוסיף השר, וציין כי בחירת האנשים המתאימים לא תושפע משיקולים פוליטיים.\nבתשובה לשאלה האם יש בידי השר נתונים המצביעים על יעילות החמרת אכיפה וענישה, השיב כץ כי במדינות אחרות בעולם נרשמה ירידה דרסטית במספר ההרוגים כתוצאה מהחמרת הענישה. עם זאת הוסיף כץ, כי בינתיים אין למשרד התחבורה נתונים המצביעים על קשר ישיר בין אכיפה וענישה מוגברות, לבין שיפור הבטיחות בכביש.\nכאשר נשאל השר האם בדעתו לבחון שוב את האפשרות להפעיל תחבורה ציבורית בסופי שבוע, במטרה להוריד עוד יותר את הנהגים הצעירים - קבוצת סיכון מוכרת - מהכביש, אמר כי אינו מתכוון לעשות כך."}
{"article_id": "0,7340,L-3946884,00.html", "header_title": "ארה\"ב: תג מידע על זיהום אוויר וצריכת דלק", "full_text": ". הסוכנות להגנת הסביבה ומשרד התחבורה האמריקני הגישו הצעה שתחייב יצרניות להצמיד מדבקות \"מידע סביבתי\" על כל מכונית חדשה. המדבקות יכללו מידע אודות פליטת המזהמים של המכונית, יחד עם צריכת הדלק הממוצעת. בסוכנות להגנת הסביבה ובמשרד התחבורה מציינים כי המדבקות יעניקו לרוכשים מידע חשוב, ויכללו גם את עלות האחזקה של כל מכונית. הם מקווים כי ההצעה תיושם עד שנת המודל 2012.\nבממשל האמריקני מעוניינים לחייב את יצרניות הרכב בשני תגים - לעומת אחד הנהוג כיום. האתר אוטומטיב ניוז מסביר כי התג כיום כולל את רמת\nבחודש אפריל השנה הודיע הממשל האמריקני כי עד 2016, יחוייב כל צי הרכב במדינה - ובכלל זאת מכוניות נוסעים ומשאיות קלות - להציג צריכת דלק ממוצעת של 35.5 מיילים לגלון, או כ-15 ק\"מ לליטר. אוטומוטיב ניוז מדווח גם על הצעה לתגיות מיוחדות לכלי רכב חשמליים והיברידיים, שיציגו לדוגמה את טווח הנסיעה של כלי הרכב בין טעינות. בכיר ב-EPA מסר על שיחות שהתקיימו עם יצרניות הרכב, בנוגע למציאת שיטת חישוב למכוניות חשמליות המקבילה לחישוב צריכת הדלק במכוניות בנזין."}
{"article_id": "0,7340,L-3974764,00.html", "header_title": "ניסאן ליף עולה על פס הייצור", "full_text": ". ניסאן החלה בסוף השבוע האחרון בייצור הליף החשמלית - מכונית המעוררת התעניינות רבה מאז\n,\n\t לפני מעט יותר משנה. ייצור הליף החל לקראת שיווקה בארה\"ב ויפן, שצפוי להתחיל בדצמבר הקרוב. לאירופה תגיע המכונית בתחילת 2011.\nהליף מצוידת במנוע חשמלי בעל הספק של 107 כ\"ס - בדומה להספק של מנוע בנזין ממוצע בנפח 1.6 ליטר - ומומנט של 28.5 קג\"מ. מחירה בארה\"ב עומד על כ-33,000 דולר, או כ-25,000 דולר לאחר הטבות ממשלתיות הניתנות למכוניות \"ירוקות\". לשם השוואה, מחיר השברולט וולט ההיברידית הוא 41,000 דולר, או 33,500 דולר אחרי חישוב ההטבות.\n\"זוהי נקודת ציון לא רק עבור רנו-ניסאן, אלא גם לכל תעשיית הרכב\", ציין קרלוס גוהן, מנכ\"ל רנו-ניסאן, עם תחילת הייצור של הליף. לדברי גוהן, \"צרכנים רוצים תחבורה ברת-השגה וברת-קיימא, וזה בדיוק מה שקונצרן רנו-ניסאן מספק\". גוהן אף סבור כי הליף \"תשנה את ציפיות הצרכנים מיצרניות הרכב בכל רחבי העולם\".\nניסאן ליף מיוצרת במפעל החברה באופאמה (Oppama) שביפן, לצד דגמי הג'וק והקיוב. בעתיד אמור להתרחב ייצור הליף למפעלי החברה בטנסי, ארה\"ב, וסנדרלנד, אנגליה. לקונצרן רנו-ניסאן, שמכוון להיות מוביל עולמי תחום התחבורה הנקייה, יש 80 הסכמים חתומים בתחום זה עם ממשלות, רשויות מקומיות וחברות שונות ברחבי העולם."}
{"article_id": "0,7340,L-3974005,00.html", "header_title": "ניסאן ליף הציבה רף: 186 ק\"מ ללא זיהום", "full_text": ". אחת המכוניות המעניינות והחשובות בזמן האחרון, ניסאן ליף החשמלית, נבחנה בארה\"ב על-ידי אתר אמריקני (PluginCars.com)שקבע - טווח הנסיעה שמספקת הסוללה עומד על 186 ק\"מ. זאת לעומת 160 ק\"מ בלבד של טווח נסיעה, עליו מצהירה היצרנית, ואשר הפך למקובל בקרב מתחרותיה העתידיות.\nמסלול הנסיעה המתוכנן - שעמד מראש על 186 ק\"מ - עבר במגוון רחב של תנאי דרך ומהירויות, כולל דרכים עירוניות מרומזרות, תוואי טופוגרפי מגוון,\nעורכי המבחן לליף מסבירים כי המכונית מתריעה במספר אופנים על מצב הסוללה, וכי מערכת הניווט בה היא מצוידת \"מבררת\" עם הנהג האם ברצונו להגיע לתחנת טעינה קרובה. כאשר מתקרבת ניסאן ליף לטיפות האנרגיה האחרונות, תעבור למצב \"צב\", המגבילה את קצב ההתקדמותה כדי לסייע לנהג להגיע לטעינה הנדרשת.\nעל פי חישוביהם, צריכת האנרגיה של הליף עמדה על 8.16 ק\"מ לקילו ואט שעה, או 22.76 קילו ואט שעה במסלול כולו. כך שמתוך 24 קילו ואט שעה כוללות של הליף, נותרו עדיין כ-5% טעינה. עם זאת, בניסאן סיפרו בעבר כי יאפשרו ניצול אנרגטי של 95% בלבד, כך שיכול והוא היה קרוב יותר לגבולות המכונית מכפי שתיאר."}
{"article_id": "0,7340,L-3597973,00.html", "header_title": "החשמלית של שברולט - מהפכה או רק התקדמות?", "full_text": "שברולט הציגה באופן רשמי את הוולט, המכונית החשמלית והכה-מדוברת של קונצרן הענק האמריקני. מכונית שאמורה להעניק ל-GM לא רק יחסי ציבור טובים בזכות דאגה עדכנית לסביבה. הוולט היא העתיד, כך הבהירו אנשי הקונצרן לא פעם בחודשים האחרונים. היא מראה הפנים החדש של תעשיית הרכב הוותיקה, היא זו שתגרור אחריה לא מעט דגמים עתידיים. היא ספקית הטכנולוגיה והתקווה, והמזומנים לעתיד.\nאבל, במהלך כל חודשי הפיתוח, שכללו מנת הדלפות יוצאת דופן לתקשורת, לא ברור היה עד כמה תהפוך הוולט למוצר שאכן יהיה מסוגל להוציא את GM ממשבר פיננסי רב-שנים, ולהמשיך את מהפיכת הרכב החשמלי העוטפת את כל עולם הרכב. לא ברור היה אם אכן בסופו של תהליך פיתוח אינטנסיבי, אכן תציג הוולט אירוע היסטורי נוסף בתעשיית הרכב, ותשדרג את אפקט החשמל המוטורי אל מעבר להצלחתה המוכחת של טיוטה פריוס החצי-חשמלית?\nעכשיו אנחנו יודעים יותר, וליקטנו עבורכם מספר נתונים חשובים על אחת מהופעות הבכורה החשובות של העשור האחרון.\nלמרות הצהרות על מכונית חשמלית, חשוב להסביר שמדובר בעצם במכונית היברידית מתקדמת. נכון, כמו טויוטה פריוס למשל. לוולט יש מנוע בנזין (כנראה יחידת 1.0 ליטר-טורבו), ואליה מצורף מנוע חשמלי. נכון ש-GM טוענים כי מנוע הבנזין יעסוק בעיקר בהטענת המצברים, ולא ישמש כאלמנט הנעה עיקרי בשום מצב, אבל את זה עוד צריך לבדוק טוב יותר במציאות. תיאורטית זה מבטיח יותר מהמנוע חשמלי שנושא בעומס רק בתנועה עירונית צנועת משאבים, כמו בפריוס. אבל שוב, לפחות בינתיים, ההבדל אינו משמעותי כפי שניתן היה לצפות.\n- המרחק המרבי שתוכל הוולט לצבור על חשמל בלבד, זאת אומרת מבלי לזהם כלל, עומד לטענת שברולט על 64 ק\"מ. מדובר בתנועה עירונית, ובמהירות נמוכה מן הסתם. נראה כי העליונות כאן על הפריוס ברורה, אם כי פרטים מדויקים אין.\n- למרבה הפלא, שברולט בחרה לחשוף את המכונית מבלי לפרסם כל נתון על צריכת דלק או זיהום אוויר. אילו מדובר היה במכונית חשמלית בלבד, לא הייתה כאן בעיה. אלא שברור כי מנוע הבנזין יפעל גם יפעל, והוא לבטח אינו נקי ממזהמים. בנוסף, כלל לא ברור אם הוולט מסוגלת להשתוות לנתונים הלא רעים כלל של טויוטה פריוס, יריבתה הגדולה בעתיד. זו האחרונה מציעה נתון מאוד מחמיא של 109 גרם פחמן דו-חמצני לק\"מ, ונתון צריכת דלק רשמי של 23 ק\"מ לליטר. לוולט לא יהיה קל לשפר נתונים אלה.\n- בשברולט לא מבהירים אם ניתן יהיה לנוע בכל מהירות עם מנוע חשמלי בלבד. וזה נתון חשוב. בטויוטה מוגבלת הפריוס ל-35 קמ\"ש בלבד (תנועה עירונית בינונית), ומעניין יהיה לדעת איך תטפל בעניין זה הוולט.\n- אכזבה קלה. הוולט תציע ארבעה מקומות ישיבה בלבד, בניגוד לחמישה כמקובל במכונית משפחתית. אז נכון שרק לעיתים נדירות יושבים שלושה מאחור, בכל מכונית מכל קטגוריה, אבל למנוע אפילו את האפשרות הזו, למפרע,\nועוד במרכב גדול ורחב יחסית? חשוב מכך, המקום המצומצם לנוסעים מאחור אינו מגיע יחד עם תא מטען נדיב במיוחד. למעשה, הוולט מציעה אחסון ל-301 ליטר בלבד. נתון של סופר-מיני לא גדולה במיוחד אפילו. עבור משפחתיות כמו הוולט העתידית מדובר בנתון מפתיע לרעה. הפריוס מציעה למשל 410 ליטר, שברולט אופטרה מציעה 30% יותר, ורנו מגאן סדאן מציעה 520 ליטר...\n- בעיה. אין כמובן שום נתון עדכני כרגע, אבל יש המון הערכות. אף אחת מהן אינה מייעדת את הוולט לתג-מחיר של פחות מ-35 אלף דולר בארה\"ב. טויוטה פריוס - 22 אלף דולר. מדובר בפער של 60%, שגם אם אפשר להסבירו בעלויות פיתוח כבדות, עשוי למנוע ממנה את ההצלחה לה היא זכאית.\nאבל החדשות הרעות ביותר לוולט, הן לא במה שהיא מציעה, אלא במה שיציעו המתחרות. הדור השלישי של הפריוס, שצפוי להיחשף בתוך כשנה, יהיה מודרני, חסכוני ונקי מקודמו, ויוצע משנת 2010 גם\n- ממש כמו הוולט. פרטים רשמיים על שתי הגרסאות הללו עדיין אין.\nגם הונדה, שהפסידה בסיבוב הראשון בקרב החשמליות לטויוטה, תחזור בשנה הבאה לסיבוב נוסף עם\n,\n\t ויחד עם\nשל פולקסווגן הן יעשו לוולט לא מעט צרות. מה שבטוח - יהיה מעניין, וקצת יותר ירוק על הכביש.\nהערכה: 40,000 דולר\n(141,000 שקל)\nמ-22,000 דולר\n(77,000 שקל)"}
{"article_id": "0,7340,L-3755629,00.html", "header_title": "ניסאן ליף - הרכב החשמלי הראשון בישראל?", "full_text": "תכירו את ניסאן ליף (Leaf, עלה), רכב חשמלי סדרתי ראשון לניסאן. מדובר באחת המכוניות החשמליות הסדרתיות הראשונות בעידן המודרני, לאחר שייצור מכוניות חשמליות\nעוד בראשית המאה ה-20.\nבאירוע שנערך, ביפן, הציגו בכירי ניסאן - ובראשם קרלוס גוהן, נשיא החברה - את הליף, משפחתית קומפקטית עם מנוע חשמלי שמאפשר לנסוע עד 160 ק\"מ, בתנאים אופטימליים כמובן. טעינת המכונית תארוך כשמונה שעות בשקע 200V ביתי, ובניסאן מבטיחים שכ-80% מהטעינה תהיה זמינה בתוך פחות מ-30 דקות - למשתמשים בנקודת טעינה מהירה.\nלליף הנעה חשמלית עם הספק של 107 כ\"ס, בדומה למנוע בנזין בנפח 1.6 ליטר, ומומנט של 28.5 קג\"מ, הדומה למנועי 3.0 ליטר בנזין. היא תוצע במרכב חמש דלתות עם חמישה מושבים, ואת הטעינה מבצעים מפתח הנמצא בחרטום המכונית.\nבאופן מעניין, ניסאן אינה מתייחסת לפרויקט בטר פלייס בראשות שי אגסי ועידן עופר, שאמור לספק את פתרונות הטעינה בישראל. בשלב זה לא ברור אם המכונית תוכננה כך שתתאים בלעדית לפרויקט התשתית הזה, שזוכה לברכת הממסד הישראלי, או שניתן יהיה להטעינה ללא צורך בהתקשרות עם בטר פלייס.\nהליף תגיע לשווקים השונים - בהם ישראל - בסוף שנת 2010 או ראשית 2011. ניסאן אינה מפרסמת תג מחיר, אך היעד הוא להציע את המכונית במחיר תחרותי. בישראל לפחות, מכונית מסוג זה זכאית לפטור כמעט מלא ממסים, מה שיאפשר לחברת קרסו, יבואנית המותג, להציע אותה במחיר נמוך יחסית.\nמעט לאחר הליף, אמורה להגיע לישראל גם החשמלית של רנו, שתתבסס על אותה פלטפורמה ותהיה במרכב סדאן האהוב על-ידי הישראלים. פרטים על מכונית זו, ועל\nשתכונה פלואנס (Fluence) ומבוססת אף היא על אותה פלטפורמה, צפויים להתפרסם בחודשים הקרובים."}
{"article_id": "0,7340,L-3913098,00.html", "header_title": "רשמי: בטר פלייס הפכה ליבואנית רכב", "full_text": "מיזם טעינת הרכב החשמלי של שי אגסי והאחים עופר, קיבל היום (ד') אישור לייבא כלי רכב חשמליים ממשרד התחבורה. האישור הוענק לבטר-פלייס כחלק מתקנות הייבוא המקביל, והיא החברה השנייה שמקבלת אישור זה אחרי חברת הליסינג שלמה sixt.\nכלי הרכב שתייבא בטר פלייס לישראל ישתמשו בתחילה בתשתית הטעינה שפרסה החברה בכמה מקומות בארץ. ממשרד התחבורה נמסר עוד כי דרישות התקינה לייבוא רכב חשמלי אשר גובשו לאחרונה, יפורסמו בשבועות הקרובים. ועדה של מכון התקנים הישראלי בנושא עמדות טעינה, תקעים ושקעים למכוניות חשמליות, תאמץ את התקינה הבינלאומית שנמצאת בתהליכי מסקנות סופיים, ותגיש את מסקנותיה תוך מספר חודשים.\nמחברת בטר פלייס נמסר היום  כי כלי הרכב יגיעו עם שקעים העומדים בתקינה אירופית הנהוגה כיום, אם כי תקינה בינלאומית לעניין שקעי הטעינה למכוניות חשמליות נמצאת עדיין בהליכי גיבוש.\nראוי להזכיר כי על פי רפורמת המיסוי הירוק בישראל, שיישומה החל בשנה שעברה, מקבלים כלי רכב חשמליים הטבה משמעותית במס הקנייה: 10% עד שנת 2014 ו-30% בין השנים 2015 ו-2019, לעומת מס קנייה בשיעור של 83% למכונית \"רגילות\"."}
{"article_id": "0,7340,L-4030276,00.html", "header_title": "מבחני ריסוק סיניים יהיו מהמחמירים בעולם", "full_text": "ארגון הבטיחות הסיני C-NCAP, העלה את רף הדרישות לקבלת חמישה כוכבי בטיחות במבחני ריסוק אותם הוא עורך. הקשחת הדרישות הוכרזה בעקבות זכיה של מספר מכוניות מקומיות בציון בטיחות מרבי בחודשים האחרונים. כך מדווח ה-\"China Car Times\". הארגון יעלה את דרישות הסף במבחנים אותם יערוך בשנה הבאה, ויהפוך בכך לאחד מגופי הבטיחות המחמירים בעולם. יש לציין כי מכוניות מתוצרת סינית זכו לא אחת לציונים גרועים במבחני ריסוק שונים (מחוץ לסין), הסיבה המקורית להקמת ארגון הבטיחות המקומי.\nבמבחני הריסוק שיערוך הארגון הסיני החל ב-2012, תועלה מהירות כלי הרכב במבחן הריסוק הקדמי ל-64 קמ\"ש, מהירות זהה לארגון הבטיחות האירופי,\nהאתר המקומי מציין כי מבחן ריסוק אחורי משותף לארגון הסיני והאמריקני - אך לא מבהירים באיזה מבחן מדובר. בדיקת בטיחות-נשית, תהיה בלעדית לארגון הסיני. אם אכן יתממשו ההבטחות יהפוך ה-C-NCAP לאחר מגופי הבטיחות המובילים בעולם. יש לציין כי בניגוד לסינים, בארגון הבטיחות האירופי נבדקת יכולת כלי הרכב להגן על יושביו בעת פגיעה מאחור, ולצמצם ככל הניתן את פגיעת צליפת השוט (Whiplash) הנפוצה בתאונות דרכים.\nבסדרת מבחני הריסוק האחרונים של הארגון האירופי, השיג ה-CV9 של יצרנית הרכב הסינית לנדווינד שני כוכבי בטיחות בלבד. ג'ילי CK לא הצליחה לצבור כוכב בודד בסדרת מבחני ההגנה על מבוגרים, במבחני הזרוע הלטינית של היורו נ-קאפ, שמציג מבחני ריסוק שונים מאלו האירופיים."}
{"article_id": "0,7340,L-3890263,00.html", "header_title": "חשמלית להשכרה - ניסאן ליף", "full_text": ". חברת השכרת המכוניות הבינלאומית תציע החל משנה הבאה מכוניות ניסאן ליף חשמליות. כלי תקשורת בארה\"ב ציטטו את דוברת החברה, אשר אמרה כי הליף תוצע בכמה ערים בארה\"ב ובאירופה. בינתיים לא התפרסם כמה יחידות תרכוש הרץ, אך מקורות מקורבים לעסקה שנחתמה טוענים כי מדובר במספר רב של מכוניות..\n\"אנו מסתכלים על מקומות בהן תהיה דרישה רבה למכונית הזו\", כך ציטט הניו יורק טיימס את דוברת החברה. זו האחרונה הוסיפה כי קליפורניה היא יעד טבעי למכירת והשכרת כלי רכב חשמליים. יש לציין כי טויוטה זכתה בקליפורניה לקבלת פנים נלהבת לפריוס, החל מהדגם הראשון. GM מתכוונת להתחיל בשיווק הוולט במדינה זו, וגם ניסאן מכוונת לשם באופן טבעי. אגב, מדינת קליפורניה מציעה הטבה של 5,000 דולר לרוכשי מכוניות לא מזהמות.\nדוברת הרץ הוסיפה ואמרה כי שכירת מכוניות חשמליות מקובלת בקרב אנשים השוקלים רכישת מכוניות כאלה, ורוצים לחוות את הנהיגה בהן לפני ביצוע העסקה."}
{"article_id": "0,7340,L-3923598,00.html", "header_title": "ארה\"ב: 50% מכלי הרכב יהיו חשמליים ב-2030", "full_text": ". ועדה לענייני אנרגיה ומשאבים טבעיים בסנאט האמריקני, אישרה אמש תכנית להפיכת מרבית צי הרכב בארה\"ב לחשמלי, תוך שני עשורים. לפי התכנית, הכוללת פעולה רב-מערכתית של כל זרועות הממשל,  יגרור השינוי קיצוץ דרמטי בתצרוכת הנפט, והקטנה משמעותית של זיהום האוויר. בשלב ראשון הוחלט להעביר תקציב של כארבעה מיליארד דולר לצורך בניית תשתית הטענה מתאימה למכוניות חשמליות, עריכת מחקרים ומתן תמריצים לרוכשי רכב חשמלי. הצעת החוק תהיה כנראה חלק מרפורמה בנושא אנרגיה ואקלים, אותה מנסה המפלגה הדמוקרטית להביא לאישור הסנאט.\nיו\"ר הוועדה, הסנטור ג'ף בינגמן, אמר כי \"יהיה קשה לקבל חתימת הנשיא על הצעת החוק המלאה\", במידה והסנאט לא יעביר אותה לפני הפגרה הצפויה, הנמשכת עד תחילת חודש ספטמבר. מנהיג הרוב בסנאט, הארי רייד, אמר השבוע כי הוא מנסה להגיע לקונצנזוס בין הצירים הדמוקרטים, הנדרש לעיצוב הצעת החוק הכוללת. חוק האנרגיה המתחדשת ושינויי אקלים, נחשב כעת לחשוב במיוחד עבור ממשל אובאמה. עם זאת, פוליטיקאים בכירים אומרים כי הזמן להנעת התהליך הנדרש אוזל, משום שהבחירות לקונגרס יערכו כבר בנובמבר השנה.\n\"העברת החקיקה תחזק את החוסן הלאומי ותשפר את האוויר שאנו נושמים, בזמן שאנו נסמכים על השפע המצוי בידנו ותשנה את אספקת האנרגיה שמניעה את מכוניותינו\", אומר סנטור ביירון דורגן, יוזם הצעת החוק."}
{"article_id": "0,7340,L-3963187,00.html", "header_title": "קבלו ח\"ח: פרסים ליצרניות שהשקיעו בבטיחות", "full_text": ". ארגון הבטיחות האירופי Euro-NCAP, אשר הפך לאחד החשובים - אם לא החשוב מכולם - בתעשיית הרכב העולמית, החל בחלוקת פרסי בטיחות חדשים ליצרניות רכב. בתערוכת הרכב של פריז אשר נפתחה בסוף השבוע, זכו מספר יצרניות שפיתחו מערכות בטיחות חדשות ומתקדמות, באותו הוקרה. ב-NCAP מסבירים כי ברצונם לעודד כך האצת פיתוחים נוספים, והטמעת המערכות החדשות כסטנדרט בכלי רכב.\nואלה יצרניות הרכב שמקבלות את הפרסים הראשונים על המערכות הבטיחותיות, על חלקן דיווחנו בעבר:\nמערכת להתראה מפני שטחים מתים צדיים (Audi Side Assist)\n: מערכת מתקדמת להזעקת שירותי חירום במקרה תאונה (BMW Assist Advanced\n: מערכת בלימה לשיכוך עוצמת הפגיעה (Honda Collision Mitigation Braking System (CMBS))\n: מערכת המציגה שלטי אזהרה על לוח המחוונים (Opel Eye)\n: לחצן מיקום והזעקת כוחות ההצלה בעת תאונה (Peugeot Connect SOS and\nCitroën Localized Emergency Call)\n: מערכת לשמירה על הנתיב (Volkswagen Lane Assist)\n: מערכת בטיחות עירונית (Volvo City Safety)"}
{"article_id": "0,7340,L-3562058,00.html", "header_title": "פולקסווגן גולף בגרסה שנטענת חשמלית", "full_text": "כך עשויה להיראות בעתיד פולקסווגן גולף היברידית. יצרנית הרכב הגדולה באירופה הציגה לאחרונה את הגולף טווין-דרייב (TwinDrive, הנעה כפולה), שמבוססת על המשפחתית הקומפקטית אך צורכת כמות נמוכה במיוחד של דלק.\nהטווין-דרייב חוסכת באמצעות שימוש במנוע חשמלי, ומערכת כלאיים. מערכת זו משלבת בין חשמל לבנזין (או דיזל), ומאפשרת נסיעה ללא זיהום אוויר או תצרוכת דלק. מכיוון שמצברי המכונית נטענים חיצונים דרך שקע חשמלי, טווח הנסיעה באמצעות מצברים בלבד גבוה יחסית למכונית כלאיים - עד 50 ק\"מ. פולקסווגן אינה מספרת כמה זמן יש לטעון מצברים כדי להשתמש בטווח המלא, ולאיזו מהירות תגיע באמצעותו המכונית.\nעקרון הטווין-דרייב מאפשר שימוש במנוע בנזין או דיזל, כמנועי עזר ליחידה החשמלית. זאת, בניגוד למכוניות הכלאיים הקיימות כיום, בהן מנוע הבעירה הפנימית הוא העיקרי, ומנוע החשמל רק מסייע לו. עובדה זו מסייעת לחסוך בדלק, ולטענת פולקסווגן תצרוכת הדלק בתנאי אמת היא כ-2.5 ליטר דלק ל-100 ק\"מ - או 40 ק\"מ לליטר. בנוסף, תצרוך המכונית בנסיעה של 100 ק\"מ גם שמונה קילו-וואט-שעה של חשמל.\nהגולף טווין-דרייב מציעה הספק של 174 כ\"ס, המגיע משילוב שני המנועים יחד. מערך המצברים שלה נמצא מאחור, בתא המטען, ולטענת פולקסווגן היא מציעה שימושיות וביצועים דומים לאלה של גולף רגילה.\nאז מתי בכל זאת נזכה לנהוג באמת? ככל הנראה רק על בסיס הדור השישי של הגולף, שיוצג בסתיו. הגרסה החשמלית, לא לפני 2010."}
{"article_id": "0,7340,L-3485137,00.html", "header_title": "חשמלית ושמה היסטוריה", "full_text": "כמו תמיד במקרים כאלה, הרעש התקשורתי סביב העניין, עשוי להשכיח שמדובר בסיפור ישן-נושן. כלי רכב מונעי חשמל נמצאים איתנו מאז 1835, וכארבע שנים מאוחר יותר, נעשה שימוש במנוע חשמלי לצורך הנעת רכב לכל דבר ועניין. במקום סוסים, כמובן.\nמדוע אם כך מוכרים לנו היום את הרעיון כחדשני ופורץ דרך? וחשוב מכך, אם המכונית החשמלית הייתה כאן משחר ימי ההיסטוריה המוטורית, וכיום מציעה פתרון סביבתי לפליטת מזהמים רעילים לעומת מנועי בנזין מוכרים, למה היא עדיין נחשבת כלא כדאית לייצור ושיווק?\nעל שאלת השאלות שמעסיקה את כולנו (מתי תיוצר כאן אחת) אין לנו עדיין תשובה. לשאלות האחרות יש בהחלט הסבר. הנה הוא לפניכם.\nבין השנים 1832 ל-1839, למעשה טרום עידן המוטוריקה הפרטית, עלה רעיון מבריק במוחו של בחור סקוטי בשם רוברט אנדרסון. הוא החליט לבנות אמצעי תחבורה שלא ידרש לסוסים בחזיתו לצרכי הנעה. הכרכרה הבסיסית, זו שנגררה על-ידי בעל החיים, השתחררה מהרצועות וזכתה למנגנון כוח עצמאי, חשמלי. באותו זמן, אנדרסון היה ודאי גאה מאוד ביצירתו. אך כמה שיהיה מרוצה מהישגו הטכנולוגי, לבטח לא היה לו מושג כי בעתיד הרחוק, הרעיון הזה עשוי לשמש כאחד הפתרונות העיקריים להצלת כדור הארץ מחיסול מוחלט.\nמספר שנים מאוחר יותר, הומצא כבר אמצעי תחבורה חשמלי משופר. הפעם היו אלה האמריקני תומס דרנפורט, יחד עם הסקוטי רוברט דוידסון. השניים החליטו ב-1842 להתקין ברכב סוללות, ולמעשה הניחו את הבסיס לרעיון המכונית החשמלית המתקדמת של היום. אט-אט הפכה ההמצאה למוכרת, ומדענים החלו לבדוק את אפשרות הפיתוח של סוללה משופרת. עם קיבולת גבוהה יותר, ויכולת אספקת חשמל עדיפה.\nצרפת ובריטניה יכולות לרשום לעצמן הישג נוסף בספרי ההיסטוריה של האנושות. אלה המדינות הראשונות שתמכו בהתפתחות כלי רכב חשמליים. הן באופן עקיף, והן ישיר. מכוניות חשמליות עלו לקראת סוף המאה על הכביש בהמוניהן (יחסית כמובן), ומשפחות אמידות העדיפו כבר אז את הייחוד שבהנעה חשמלית, על-פני השימוש במנוע רגיל, רועש ומעשן.\nלקראת 1895, החל הרכב החשמלי לצבור תאוצה גם בארה\"ב. רכב תלת-גלגלי חשמלי עלה על הכביש, ואליו הצטרף גם רכב שהציע מקום ללא פחות משישה נוסעים - המון במונחים של אז. שנתיים מאוחר יותר, הוקם בניו יורק צי מוניות חשמליות. עוד שנתיים חולפות, וב-1899, מהעבר השני של האוקיינוס, קובע קמיל ג'נאטסי הבלגי שיא מהירות עולמי, כאשר האיץ את הרכב החשמלי שבנה ל-170 קמ\"ש.\nכלי הרכב החשמליים, כמו קרובי משפחתם המוטורית, היו באותם ימים לא הרבה יותר מכרכרות רעועות. למשל ה\"פנתיאון\" משנת 1902, רכב חשמלי בעל טווח נסיעה של כ-30 ק\"מ בלבד, מהירות מרבית של כ-22 קמ\"ש ותג-מחיר של כ-2,000 דולר. לא זול, אך לא יקר במיוחד.\nמחד, מכוניות הבנזין של פעם היו רעשניות, רועדות, מותנעות באמצעים מסורבלים ובעלות מנגונוני החלפת הילוכים ובלימה כה לא נוחים, עד כי נדרש לא רק ניסיון רב בתפעול הכלי, אלא גם יכולת אקרובטית וקואורדינציה לא מבוטלת. מצד שני, הן היו זולות יותר. אלטרנטיבה נוספת בדמות רכב קיטור הייתה נוחה יותר לשימוש, אך טווח הנסיעה היה קצר מדי, החלפת המים הייתה מסורבלת, וזמן החימום - עד 45 דקות בבקרי חורף קרים - היה כמובן ארוך בהרבה.\nבשנת 1904, שליש מכלל המכוניות בשיקגו, בוסטון וניו-יורק היה חשמלי ולחלוטין לא מזהם. אתם קוראים נכון, שליש. ב-1912, עמד מספר כלי הרכב החשמליים בארה\"ב על 30,000 יחידות. מכוניות, משאיות, אוטובוסים. אותה שנה - לפני כמעט מאה שלמה, להזכירכם - הייתה שנת-שיא לרכב חשמלי. התחרות הייתה בשיאה ורק הלכה ותפחה, ונדמה היה שאין סיבה שלא נראה מכוניות כאלה נוסעות להנאתן יותר ויותר בכבישים שהחלו להמתח על-פני הגלובוס. ואז, באותם ימים, החלה גם ירידה מהירה בפופולריות.\nהסיבה הראשונה והחשובה לכך, הייתה גילוי מאגרי נפט גדולים בטקסס. מחיר הבנזין, שהיה נמוך גם כך, הפך לנמוך עוד יותר בארה\"ב. סיבה נוספת:\nואז הגיעה המכה האחרונה. הנרי פורד העלה על פס ייצור הרכב הראשון בעולם את מודל T. מחיר מכונית בנזין חדשה צנח עוד יותר. החשמלית הפכה לזן נכחד.\nבשנת 1935, רשמו לעצמכם, הופסק לחלוטין ייצור כלי רכב חשמלי. למעשה, במהלך רבע מאה, עד שנת 1960, לא הוצעה אף מכונית חשמלית ולא מזהמת למכירה. בשנים שאחר כך נעשו מספר ניסיונות, ופה ושם היו גם הצלחות קטנות בקנה-מידה מקומי בעיקר. המכונית החשמלית לא שינתה את הכיוון, והמשיכה לקסום בעיקר לאלה שרצו בה משיקולי ייחוד ויוקרה. איכות סביבה? מי שמע על זה בכלל?\nלמעשה, המכונית החשמלית כאלטרנטיבה ראויה והגיונית למכונית הבנזין, חזרה לעולם הרכב רק ב-1997, אז שווקה במספרים זעומים ה-EV1 החשמלית של ג'נרל מוטורס. זו נמסרה ללקוחות בעסקאות ליסינג בלבד, ובתום תקופת החכירה הוחזרו כל 660 היחידות ל-GM, והושמדו.\nהסיבות לכך רבות. החל\nועד לבעיות בתכנון המכונית - הייתה קטנה מדי, טווח הנסיעה היה קצר ומחירה היה גבוה. גם המודעות לאיכות הסביבה הייתה אז רק בחיתוליה, ומעטים רצו להשקיע כסף רב בטכנולוגיה בתולית, שעה שמחירי הדלק נמוכים. הכשלון הכלכלי הצורב של ג'נרל מוטורס, עצר את המשך פיתוח החשמליות לא רק באמריקה, אלא עיכב אותו בעולם כולו.\nניצוץ נוסף של תקווה, כזה שנראה כמו מוביל לעתיד חשמלי וירוק יותר, הוצג ב-1997 גם בצד השני של האוקיינוס. קוראים לו טויוטה פריוס וכולכם כבר מכירים אותו. אפשר לומר כי הפריוס, עם מערכת הנעה היברידית (בנזין, וגם חשמל), מעניקה למעשה פתרון לבעיות הטווח ואפשרות הטעינה של מכונית מודרנית. אלא שבפריוס, כמה שתהיה נקייה יחסית, יש עדיין מנוע בנזין לכל דבר ועניין. היא אמנם חסכנית ומזהמת במשורה, אך זה עדיין לא מספיק.\nמה זה אומר לגבי העתיד, ואיך מתבטאת הטכנולוגיה החשמלית במכוניות כיום? על כל אלה בפרק הבא."}
{"article_id": "0,7340,L-3698549,00.html", "header_title": "רנו מציגה מגאן סדאן חדשה - כמעט", "full_text": "מכונית חשובה מאד לשוק הישראלי, הוצגה לפני ימים אחדים דווקא בקוריאה, ותחת השם סמסונג - ליתר דיוק:\n.\n\t החטיבה הקוריאנית של רנו, היא הראשונה להציג את מכונית הסדאן החדשה, שתהווה בסיס לשני דגמים נוספים - גרסת ניסאן (ששמה עדיין לא ידוע), וגרסת רנו שתיקרא פלואנס (Fluence) - למעשה מחליפה ישירה לרנו מגאן סדאן. אלינו היא תגיע בינואר 2010, ותהווה בסיס גם לרכב החשמלי שיוצע במסגרת\nשל שי אגסי (עם עיצוב שונה במעט).\nעם הצגת\nבתערוכת פריז 2008, חילקה רנו את המשפחה פעם נוספת. לאחר שהפרידה את המיניוואן הקומפקטי ובמקום \"מגאן סניק\" קראה לו פשוט\n,\n\t כעת גם המגאן סדאן תזכה לשם נפרד - פלואנס. אגב, שם זה היה כבר בשימוש אצל הצרפתים בשנת 2004 -\nשרמזה על עיצוב ה\n.\n\t כעת השם צפוי לשמש את מכונית הסדאן, כך על-פי מידע שהגיע ל-ynet מקרסו. בשלב זה לא מנדבת רנו פרטים על גרסתה לסמסונג, שהוצגה בסיאול.\nהמכונית החדשה, שנחשפה בתערוכת הרכב, שנערכת בימים אלה בבירת דרום-קוריאה, היא משפחתית קומפקטית (רנו מגאן, פולקסווגן גולף) בעלת ממדים נדיבים. אורכה עומד על 462 ס\"מ, רוחבה 181 ס\"מ, גובהה 148 ס\"מ ובסיס הגלגלים שלה עומד על 270 ס\"מ. מדובר במידות חריגות בגודלן בקטגוריה, וקרובות לאלה של קבוצת המשפחתיות הגדולות (הונדה אקורד, סובארו לגאסי).\nמבחינת עיצוב, ובדומה ליתר דגמי רנו מהתקופה האחרונה, ה-SM3 אינה פורצת גבולות. העיצוב שמרני, עגלגל, ונועד לשדר רושם מכובד וגדול. המכונית שתגיע לישראל בינואר 2010, תהיה כמעט זהה בעיצובה ל-SM3, למעט פגוש קדמי שונה והבדלים קטנים נוספים. כיאה לפלח הקומפקטיות, הפלואנס תציע מנוע 1.6 ליטר ותיבת חמישה הילוכים אוטומטית מבית ניסאן, בדומה לדור השלישי של המגאן. בכך נפרדת רנו כמעט סופית מתיבת ה-AL4 המוצעת כיום, לה ארבעה יחסי העברה בלבד.\nהפלואנס צפויה להיות המתחרה העיקרית של רנו וקרסו בשוק הישראלי, בפלח השוק הגדול והחשוב ביותר אצלנו. היא תפגוש כאן מכוניות כמו מאזדה 3, טויוטה קורולה ויונדאי i30, רבות מכר שיעשו לה חיים לא קלים. ולמרות שבקרסו עדיין לא יודעים לנקוב בתג-מחיר למכונית, אין ספק כי היא תצטרך לעמוד ברף דומה לזה של קבוצה 2 כיום (כ-111,000 שקל).\nבקרסו מקווים כי המכונית החדשה תגיע - כמו המגאן סדאן אותה היא מחליפה - ממפעל רנו בטורקיה, ולא מדרום-קוריאה, שם מיוצרת הסמסונג SM3."}
{"article_id": "0,7340,L-3752354,00.html", "header_title": "בווידאו ותמונות: אב הטיפוס החשמלי של ניסאן", "full_text": "ניסאן פרסמה סרטון וידאו, תמונות ופרטים ראשונים על הרכב החשמלי הראשון שלה. עדיין תחת מעטה הסוואה, הרכב הנראה בתמונות הוא למעשה אב-טיפוס של המכונית החשמלית הסדרתית. מדובר בפלטפורמה החשמלית החשובה שתשמש גם את רנו למכונית שתשווק בישראל בסוף שנה הבאה, ושעיצובה ייתבסס על ה-\nשל רנו-סאמסונג. מכונית חשמלית זו תהיה ראשונה מסוגה בישראל, ובעקבותיה עשויות לנחות כאן מכוניות נוספות שלא פולטות זיהום אוויר.\nבסרטון ובתמונות נראה רכב ניסוי של ניסאן כשהוא עוטה מרכב המזכיר את הטידה האצ'בק. הפרטים הטכניים לעומת זאת קשורים כבר לרכב החשמלי: לאב הטיפוס יחידת הנעה חשמלית עם הספק של 107 כ\"ס, בדומה למנוע בנזין בנפח 1.6 ליטר, ומומנט של 28.5 קג\"מ, הדומה למנועי 3.0 ליטר בנזין.\nטווח הנסיעה החזוי על-ידי ניסאן עומד על 160 ק\"מ, זאת כמובן בתנאים אופטימליים. שימוש רב במזגן והאצות חריפות עשויים להוביל לטווח נמוך בהרבה. נסיעה במכונית אינה כרוכה בפליטת מזהמים, ולפי תחשיבים שפרסמה בעבר מיצובישי, רכב חשמלי יפלוט כשליש מכמות הפחמן דו-חמצני במהלך חייו (בגין ייצור החשמל והמכונית), בהשוואה לרכב הבנזין החסכוני ביותר.\nכדי לסייע לנהג לנצל ככל שניתן את טווח הנסיעה, המכונית תכלול מערכת ניווט מתקדמת שתציין את נקודות הטעינה הנמצאות בטווח הנסיעה שמאפשרים המצברים. ייתכן כי מערכת זו תאפשר גם התראה לנקודות החלפת מצברים, כפי שמתכננת חברת בטר פלייס עבור השוק הישראלי.\nמערכת הניווט תבדוק עבור הנהג גם אם היעד שלו נמצא בטווח האפשרי לנסיעה. בנוסף לכך, ניתן יהיה לתכנת את זמן הטעינה כדי ליהנות משעות התעריף הזולות בלילה, ולתכנת גם את הפעלת המיזוג בזמן הטעינה כדי לקרר את תא הנוסעים לפני הנסיעה בלי לבזבז מטווח הנסיעה. בניסאן יציעו אפשרות גם לתכנות המזגן והטעינה באמצעות טלפון נייד או ברשת האינטרנט.\nניסאן הדגימה גם חידוש נוסף בטכנולוגיה החשמלית - טעינה ללא חיבור פיזי. אין פרטים מלאים על אמצעי טעינה זה או על תאריך השקתו, והוא נראה בתמונה ובסרטון.\nהמכונית החשמלית של ניסאן תושק בארה\"ב ויפן בשנת 2010. העיצוב הסדרתי ייחשף ב-2 באוגוסט במתקני ניסאן ביוקוהמה."}
{"article_id": "0,7340,L-3971760,00.html", "header_title": "ה-NCAP מציג: בטיחות בקצב לטיני", "full_text": ". ארגון הבטיחות האירופי יורו נ-קאפ, הודיע כי הוא משיק חטיבת חדשה שתטפל בשוק הרכב הדרום אמריקני וזה של איים הקריביים. \"הזרוע הלטינית\" הושקה במקביל במונטיווידאו באורוגוואי, וסאו פאולו בברזיל. במעמד ההשקה פורסמו - לראשונה - תוצאות מבחני ריסוק לתשע מכוניות פופולריות באזור זה.\nמבחני הריסוק החדשים, עם אפיון מיוחד לדרום אמריקה, כוללים מבחן ריסוק חזיתי במהירות 64 קמ\"ש, הזהה למבחן האירופי, עם ציון גבוה אפשרי של ארבעה כוכבי בטיחות. הסעיף השני נוגע לבטיחות ילדים במכונית, אם כי בארגון מציינים שהמודעות לה אינה גבוהה דיה, ומייעצים לממשלות מקומיות לחייב את האזרחים בחוק לחגירת ילדים במושבים מתאימים. תוצאות מבחני ריסוק של תשע מכוניות פופולריות פורסמו יחד עם ההודעה על התוכנית הלטינית. שלוש מהן נבחנו אגב עם או בלי כריות אוויר, בדיוק כפי שהן מוצעות למכירה שם.\nשוק הרכב באמריקה הלטינית, כמו-גם יצוא כלי רכב המיוצרים שם בפסי ייצור של החברות הגדולות, גדלם במהירות. כך אומרים אנשי הארגון, המוסיפים כי באזור זה נרשם אחוז גבוה של מקרי מוות ופציעות מתאונות דרכים. כמו-כן הם מציינים כי זו תוכנית פרטית ראשונה המופעלת בחלק זה של העולם."}
{"article_id": "0,7340,L-3913245,00.html", "header_title": "הבורסה האמריקנית מאמינה במכוניות חשמליות", "full_text": "טסלה, יצרנית אמריקנית קטנה של מכוניות חשמליות, גייסה השבוע יותר מ-260 מיליון דולר בבורסה בניו-יורק, וזאת לאחר שתכננה לגייס כ-180 מיליון דולר בלבד. במהלך יום המסחר הראשון במנייה, עלה מחירה ב-40%. לדעת אנליסטים, ההנפקה מעידה על אמון המשקיעים ביכולתן של מכוניות חשמליות להצליח בשוק הרכב העולמי.\nהצלחת ההנפקה של טסלה בולטת על-רקע חולשה כוללת בשווקים, ופגיעה במניות יצרניות הרכב, בעקבות חשש מהאטה עולמית נוספת. יש לציין כי זוהי הנפקה ציבורית ראשונה בארה\"ב של יצרנית רכב מאז הנפקת פורד, ב-1956.\n\"עדיין מוקדם לקבוע אם מכוניות חשמליות עתידיות להיות הדבר הבא, אבל אני חושב שהפוטנציאל הוא ענק\", אומר אנליסט בכיר לסוכנות הידיעות רויטרס, בתגובה להנפקתה המוצלחת של טסלה. לדבריו, בעתיד הקרוב יש לצפות כי מניית החברה תהיה בלתי יציבה.\nיו\"ר טסלה, אלון מוסק, ממקימי חברת PayPal, אומר כי \"הרבה אנשים נדהמו מכך שאנו הופכים לחברה ציבורית ללא רווחים. הסיבה לכך היא שאנו באמצע מהלך להרחבת קו דגמי ה-S (סדאן) שלנו\". על-פי הערכות, מוסק עצמו הרוויח יותר מ-20 מיליון דולר בעקבות ההנפקה.\nטסלה מייצרת כיום מכונית רודסטר חשמלית, שיכולה להאיץ בארבע שניות מעמידה ל-100 קמ\"ש, ואמורה להציע טווח נסיעה מרבי של 350 ק\"מ. תג המחיר של הרודסטר הוא כ-100 אלף דולר, ואת עיקר מכירותיה רשמה היצרנית בקרב ידוענים שונים: על-פי דיווחים בתקשורת האמריקנית, ג'ורג' קלוני ובראד פיט רכשו את הרודסטר החשמלית."}
{"article_id": "0,7340,L-3918551,00.html", "header_title": "טסלה תחשמל את טויוטה ראב-4", "full_text": ". הברית שנחתמה בחודש מאי השנה, בין יצרנית הרכב החשמלית הקטנה טסלה, ויצרנית הרכב הגדולה בעולם טויוטה, מתקדמת לקראת ביצוע. לפי דיווח של האתר הכלכלי בלומברג, המתבסס על מקור מקורב לנושא, שני אבות הטיפוס שיועברו לטויוטה, מבוססים על דגמי הפנאי ראב-4 ולקסוס RX. יש לציין כי טויוטה יצרה בעבר כלי רכב חשמלי המבוסס על ראב-4. כ-1,500 יחידות יוצרו ממנו, כולל אחת שהייתה בבעלות שי אגסי, יזם פרוייקט הטענת הרכב החשמלי, בטר פלייס.\nיש להניח כי בעוד טויוטה עוסקת במרץ בייצור דגם חשמלי לקורולה הפופולרית, הפלטפורמה של הראב-4 והלקסוס RX מתאימות יותר לשאת את משקל הסוללות\nהמקור ממשיך ומספר כי טויוטה מעוניינת לייצר כלי רכב שמחירו יעמוד על 40,000 דולרים, בהשוואה ניסאן ליף שתחל להימכר עוד השנה בארה\"ב, צפויה לעלות כ-33,000 דולרים – לפני 7,000 הנחה פרדלית על כלי רכב שאינם מזהמים. טווח הנסיעה של המכונית צפוי לעמוד על 240 ק\"מ בין טעינות. בכירים בחברה אמרו כי בד בבד ממשיכה טויוטה לפתח מכונית חשמלית קטנה, שצפויה לצאת לשוק בשנת 2012.\nבינתיים מניית טסלה, שרשמה עליה של 40% ביום ההנפקה הראשון לפני כשבוע וחצי, ממשיכה לרדת. המנייה שהונפקה לפי ערך של 17 דולרים ליחידה, והגיעה עד 30 דולרים לאחר 48 שעות, ירדה בשישה סנט ביום שישי האחרון, עד לערך של 17.40 דולרים."}
{"article_id": "0,7340,L-3943670,00.html", "header_title": "מבחני ריסוק: 5 כוכבים ל-4 נבחנות", "full_text": ". ארגון הבטיחות האירופי יורו-NCAP מפרסם היום (ד') תוצאות מבחני ריסוק שנערכו לסוזוקי סוויפט החדשה, הונדה CR-Z, סיטרואן C4 החדשה ויונדאי ix35. ארבע הנבחנות זכו לציון מרבי של חמישה כוכבים, ובארגון מציינים כי \"התוצאות מוכיחות כי יצרניות הרכב מתמודדות עם האתגרים של שיטת הניקוד החדשה, וממשיכות להעמיד את הבטיחות בראש סדר העדיפויות\". יש לציין כי ה-C4 והסוויפט החדשות יגיעו לישראל במהלך 2011.\nבארגון הבטיחות האירופי מציינים לטובה את ה-CR-Z ההיברידית, בזכות הציון הגבוה מבין ארבעת הנבחנים בהגנה על הולכי הרגל - 71%. זאת, לעומת\nבארגון מציינים לטובה את מערכת הגבלת המהירות שבה מצוידת ה-C4, אך מוסיפים כי הגרסאות הבסיסיות של המכונית נמכרות בכמה ממדינות אירופה עם בקרת יציבות אלקטרונית כאופציה בלבד. שאר המכוניות שנבחנו מצוידות בבקרת יציבות סטנדרטית בכל הגרסאות. ראוי להזכיר כי החל ב-2010, מחויבות כל המכוניות הנמכרות בישראל בהתקנת מערכת הבטיחות החשובה.\nבסעיף ההגנה על מבוגרים, זכו ארבע המכוניות לציונים טובים: 94% לסוויפט, 93% להונדה, ו-90% לסיטרואן ויונדאי. בארגון הבטיחות מציינים כי ה-C4 השיגה ציון גבולי במבחן \"צליפת שוט\" - 2.8 נקודות - לעומת 3.1 להונדה וסוזוקי, ו-3.0 ליונדאי. במבחני ההגנה על ילדים, זכתה ה-ix35 לציון הגבוה ביותר, 88%. ה-C4 קיבלה 85%, לסוויפט הוענק ציון של 82%, וה-CR-Z הסתפקה ב-80%.\nביורו-NCAP מתייחסים לכך שבעתיד הקרוב יחלו כמה מיצרניות הרכב לשווק באירופה מכוניות חשמליות. לאור זאת, הארגון נערך לבחון אותן, כאשר תוצאות ראשונות צפויות להתפרסם בתחילת 2011. חידוש נוסף הוא כוונת הארגון לפרסם החל באוקטובר הקרוב סקירה מקיפה אודות מערכות העזר הבטיחותיות בכלי הרכב, שתאפשר בחינה מעמיקה של ביצועיהן."}
{"article_id": "0,7340,L-3880313,00.html", "header_title": "המוניות בטוקיו ממתינות לאגסי", "full_text": ". העמדה תשרת את תחנת המוניות הגדולה בטוקיו, \"ניהון קוטסו\", שתעמיד ארבע מוניות לצורך ניסוי עבור ממשלת יפן. הניסוי יימשך שלושה חודשים, ובמידה ויסתיים בהצלחה, תיתכן הרחבת השימוש במוניות חשמליות בטוקיו, כמו-גם בערים נוספות ביפן ובעולם.\n\"אני מאמין שהפרויקט הזה יהיה יעיל ביותר בהפחתת פליטת הפחמן הדו-חמצני, ולכן גם יתרום למאבק בהתחממות גלובאלית\", אמר היום השר היפני להגנת\n\"היום הוא ציון דרך היסטורי במסע שהתחלנו לפני כשנתיים וחצי\", אומר מנכ\"ל בטר-פלייס, שי אגסי. \"כשבחרנו ביפן, עשינו זאת כדי להעיר את תעשיית הרכב היפנית, כדי שייראו שמה שיש לנו 'על הנייר' - הוא דבר אמיתי. רק לפני שנה, כשהצגנו לראשונה את אב הטיפוס של עמדת הטעינה, רוב יצרניות הרכב אמרו שזה בלתי אפשרי. היום, זה לא רק אפשרי, אלא זה פתרון שמשמש מוניות שאוספות אנשים ברחוב\".\n\"בעמדה החלפת הסוללות החדשה יש 12 סוללות בכל רגע נתון, שיכולות לשרת צי של 200 מוניות\", הסביר ל-ynet קיוטקה פוג'י, מנכ\"ל בטר-פלייס ביפן. \"הבחירה במוניות לניסוי, מאוד טבעית. בטוקיו יש כ-60 אלף מוניות, שהן כ-2% מצי הרכב הכולל, אבל הן פולטות 20% מסך הפחמן הדו-חמצני שנפלט מתחבורה. ולכן, הסבת צי המוניות לשימוש בהנעת חשמל, נושאת תועלת סביבתית רבה מאוד\".\nלדברי פוג'י, מימון הקמת עמדת הטעינה הגיע במלואו מממשלת יפן, באמצעות משרד הכלכלה, המסחר והתעשייה. \"מעורבות ממשלתית מאוד נחוצה להרחבת השימוש במכוניות חשמליות. היא תאיץ את הפיתוח שלהן, תתמרץ קונים, ותסייע בפיתוח התשתית הנחוצה לטעינתן\". פוג'י גם מציין כי המודל אותו מנסים בטר-פלייס ומשרד הכלכלה היפני, יכול להיות \"משוכפל\" בקלות בערים אחרות בעולם.\nבמהלך הניסוי בטוקיו, ייבחנו כל ההיבטים הקשורים בתפעול מכוניות חשמליות: טווח נסיעה, השפעת טעינות מרובות על אורך חיי הסוללות, ונוחות שימוש. בבטר-פלייס מציינים כי לאחר טוקיו, ייערך ניסוי רחב-היקף בישראל, שיכלול את הרכיבים של המערכת: עמדות טעינה ותחנות החלפת סוללות.\nיש לציין כי בשנתיים האחרונות נערכו מספר ניסויים במכוניות חשמליות ברחבי העולם. כך למשל, ב.מ.וו החכירה כ-100 מכוניות מיני חשמליות בניו-יורק, במסגרת ניסוי שנמשך כשנה. במהלך הניסוי התגלו מספר בעיות, ובראשן - טווח נסיעה קצר משמעותית מזה שתוכנן על-ידי היצרנית, זאת כתוצאה ממזג האוויר הקר בחורף.\nמנגד, ביצרניות רכב רבות דוחים את הפתרון של אגסי, ומציינים כי מלבד בעיות טכניות ומגבלות תכנוניות שהוא עלול ליצור, הרי שגם המודל הכלכלי עליו מבוססת החלפת הסוללות אינו ישים. ולראייה, עד כה רק רנו הצרפתית הציגה מכונית חשמלית סדרתית, המצוידת בסוללה הניתנת להחלפה. אמנם בסוף השבוע האחרון הודיעה צ'רי הסינית כי תפתח ביחד עם בטר-פלייס מכוניות עם סוללות הניתנות להחלפה, אך שותפתה של רנו למשל, ניסאן היפנית, טרם הציגה מכונית בעלת סוללה \"מתחלפת\".\nבבטר-פלייס לא מתרגשים מהביקורת הנשמעת מכיוונן של יצרניות הרכב הוותיקות, ומביעים ביטחון רב בהצלחת המודל של החלפת סוללות. מקורות המקורבים להנהלת החברה, אף אמרו ל-ynet כי בחודשים הקרובים צפויה החברה לחתום על הסכמי שיתוף פעולה עם שתי יצרניות רכב גדולות. עם זאת, המקורות סירבו לומר מי הן היצרניות, או מה יהיה טיב שיתוף הפעולה."}
{"article_id": "0,7340,L-2927743,00.html", "header_title": "תצוגה רהוטה לרנו", "full_text": "רנו חשפה מכונית תצוגה חדשה העונה לשם פלואנס (Fluence, עיוות של Fluency - שטף, רהיטות). מדובר במכונית קופה יוקרתית לארבעה נוסעים, בעלת מימדים נדיבים - אורכה 460 ס\"מ ובסיס הגלגלים עומד על 275 ס\"מ. הרוחב עומד על 189 ס\"מ, ואילו הגובה הוא 139 ס\"מ.\nבניגוד למכוניות תצוגה אחרות מהעבר, דוגמת ה\n,\n\t נראית הפלואנס כמכונית שגרתית יותר. למעשה, קיים דימיון מסויים בינה לבין ה\n,\n\t רודסטר לתצוגה שהוצגה זה מכבר וצפויה לזכות לגרסה סדרתית בעתיד. האם זה אומר שהפלואנס צועדת באותו השביל? בשלב זה קשה לדעת.\nמה שכן ידוע, הוא שלפחות לפי התמונות מציעה הפלואנס עיצוב נאה וזורם למדי, עם קווים נקיים וחלקים הנעים מהחלק הקדמי נטול הסבכה ועד לזנב המכונית, שבחלקו האחורי נחתך ויורד מטה כלפי צמד פתחי המפלט הממוקמים במרכז. רנו בחרה לעשות שימוש בשני גוונים למרכב, לטובת אפקט דרמטי יותר והדגשת קווי המיתאר.\nבתא הנוסעים, כך רנו, הושם דגש על אווירה מפנקת אך פשוטה, כזו שתסייע לנוסעים לצלוח מרחקים ארוכים בלי להיראות מגושמת או זקנה. ישנם אם כך ארבעה מושבים נפרדים לנהג ולנוסעים, ובמיוחד קונסולה קדמית מינימליסטית, הניתנת להתאמה אישית לפי העדפות הנהג.\nמכונית קופה זקוקה למעט מראה מרשים גם למנוע שיעמוד בקנה אחד עם האפקט החזותי, ולצורך כך ציידה רנו את הפלואנס ביחידת בנזין בנפח 3.5 ליטר, שישה צילינדרים ב-V ו-280 כ\"ס הממוקם רוחבית, מלפנים. תיבת אוטומטית עם תפעול סיקוונסיאלי ושישה הילוכים מעבירה את הכוח לגלגלים הקדמיים, ומאפשרת נתון מיאוץ קלאסי של 6.5 שניות מעמידה ל-100 קמ\"ש.\nעוד מצוידת הפלואנס בחישוקי \"22 וצמיגי מישלן ברוחב 245, כאשר מלפנים ומאחור מציעים הצמיגים דפוס שונה לטובת לוחמה בתת-היגוי (מצב בו הגלגלים"}
{"article_id": "0,7340,L-3777386,00.html", "header_title": "שי אגסי: \"המדינה לא תרמה לי כלום\"", "full_text": "העומד בראש אחד מפרויקטי התחבורה היומרניים של השנים האחרונות, מיזם שמטרתו המוצהרת היא לשכנע את העולם בכדאיות המעבר למכוניות חשמליות, אומר בראיון מיוחד ל-ynet: מדינת ישראל לא השקיעה שקל בפרויקט, אך תרוויח ממנו היטב. תחרות מחברות תשתית אחרות? זו לא מפחידה אותו. \"בסופו של דבר, הכל מתמטיקה. אם נוכל להציע מכונית חשמלית זולה, כולם ירצו אחת\".\nתעשיית הרכב היא עולם שמרני בעיקרו, שנשען על גישה מרובעת ולא תמיד פתוחה לשינויים, אותם מציעים כתבי רכב. עובדה, גם\nמסיבת עיתונאים שנערכה מספר מטרים משם, מיד לאחר מכן, עניינה פחות מעשירית מאנשי המקצוע. ללא קשר לעובדה שבניגוד לרנו, שהציגה עוד מגוון דגמים וגרסאות כמו בכל תערוכה, אך משכה את כל כלי התקשורת, חברת בטר פלייס הצמודה לה, זו שמתיימרת לחולל מהפיכה בתחום הרכב ולהשפיע על ארסנל הדגמים של רנו, עניינה לבסוף רק מתי מעט.\nבמסיבת העיתונאים עצמה לא חידש אגסי הרבה. האיש מאחורי מיזם בטר פלייס, ספג - לא פעם בצדק - ביקורת בגין הצהרותיו הגרנדיוזיות, כאלה שנשמעות מצויינות בפי דוברים ואנשי יחסי ציבור, אך אינן ריאליות. כך אגב גם הפעם, כשהוא מבטיח את סוף עידן הבנזין, ו-100,000 מכוניות חשמליות כבר בשנים הראשונות למיזם.\nהעניין הוא, שהצהרות אלה מגיעות מפיו של יוזם עם קבלות, ולכן אי אפשר להתעלם מהן. גם כשהוא מבטיח למכור עשרות אלפי מכוניות כבר בשנה הראשונה, וגם כשהוא מבטיח לצעוד לפרויקט הטכנולוגי המורכב הזה עם תוך שיתוף פעולה מעורר חשד עם יבואנית רנו, שלבטח אינה נשענת על תדמית אמינות טובה במיוחד.\nומה בנוגע לפחד של לקוחות מפני חידושים גדולים, במיוחד במוצר צריכה כה-יקר כמו מכונית חדשה? לדברי אגסי, מחיר רכישה נמוך שיובטח תודות למס של 10% בלבד עד 2015, ו-30% לאחר מכן (לעומת 90% למכונית בנזין), יסייע לשכנע לקוחות. זאת, בנוסף לרצון של רבים מהם להיות ראשונים עם טכנולוגיה שכולם ידברו עליה. \"אין דבר חזק יותר מבנאדם שנכנס לשיחה עם חברים ביום שישי, זורק את המפתח של בטר פלייס על השולחן וכולם מבקשים סיבוב\", אומר אגסי.\n\"מדובר בפרויקט התשתית הפרטי הגדול ביותר בישראל. לא נעשה דבר כזה כאן אי-פעם. והכל ממימון פרטי. לא קיבלנו שקל אחד מהמדינה, למרות שהיא תרוויח מכך והלקוחות שלנו ירוויחו מכך\". בכך מתייחס אגסי לטענות שהועלו לא אחת, על קלות מקוממת בה זכה באישורים, הטבות ומכרזים.\nאגסי ניצל את תערוכת פרנקפורט כמפגן כוח, בעיקר מול עיניהם הבוחנות של בכירי תעשיית הרכב. אלו לא ממהרים לבצע שינויים מרחיקי לכת, במיוחד בעידן של משבר. גם אגסי מודה בכך שלמזל היה חלק לא קטן בעסקה המוצלחת שלו עם רנו: \"אילו היינו פונים לרנו שלושה חודשים מאוחר יותר, לאחר שהמשבר החל, ספק רב אם הם היו מוכנים להירתם לפרויקט\".\nהמערכת מבטיחה להציע לנהג איפה כדאי לו לטעון את המצבר, בהתאם למסלול הנסיעה. בנוסף היא מבטיחה גם להתאים את הטעינה באותה נקודה למצב המצבר במכונית, לעומס רשת החשמל ולצרכים המשתנים של הלקוחות. \"בסופו של דבר אנחנו חברה שמטרתה לשרת לקוחות, ושביעות רצון תהיה ערך עליון מבחינתנו\", כך אמר לנו ד\"ר ברק הרשקוביץ, סמנכ\"ל מחקר ופיתוח עולמי של החברה.\nואם יש חשש לכך שבידי בטר פלייס יהיה מידע רב מדי על המכונית ונהגה - איפה הוא נמצא, לאן הוא נוסע וכדומה - ד\"ר הרשקוביץ מרגיע. לדבריו, מחשב הניהול מצפין את המידע ושולח אותו באופן אנונימי לניהול המרכזי, בלי לחשוף את פרטי המכונית או הנהג שקושרו למערכת."}
{"article_id": "0,7340,L-3603700,00.html", "header_title": "פרויקט המכונית החשמלית של אגסי - דו\"ח מצב", "full_text": "רק מעטים זוכרים כי בעת שגילינו לראשונה את חלומו המבטיח של שי אגסי, הובטח לנו כי בימים אלה ממש, ינועו על כבישי ישראל אלפי מכוניות חשמליות. באופן מדויק יותר - היזם שי אגסי, הבהיר כי כבר ב-2009 ינועו מאות אלפי כלי רכב חשמליים בכבישים.\nבפועל, ואת זה אנחנו יודעים היטב, רק מכונית חשמלית אחת - או לכל היותר כמה תאומות-לה - צוברות קילומטרים בכבישי ישראל. וכדי לחדד עוד יותר, מדובר באב-טיפוס מאולתר ולא דגם סידרתי או כזה שמקרב לייצור, אלא בכזה שנועד להדגים את רעיון המכונית החשמלית ולבחון את הסוללות. המרחק בינו לדגם מוכן לייצור המוני, עצום.\nאז מה באמת קרה לחזון המכונית החשמלית של אגסי והחברה לישראל, שהוצג בפני העולם כולו ברוב פאר והדר לפני קצת פחות משנה?\nוהוא לגמרי צודק. נכון להיום, הסוללות המשמשות להנעת כלי רכב חשמליים פשוט יקרות וכבדות מדי - וחלקן אף נחשבות ללא בטיחותיות מספיק. אם לא די בכך, הרי שהסוללות הזמינות כיום לייצור המוני, מספקות טווח נסיעה מוגבל בלבד, ונדרשות שעות ארוכות לטעינתן המלאה.\nאז נכון, סביר להניח כי זה רק עניין של זמן עד שיימצאו פתרונות טכנולוגיים לבעיות אלה. אלא שעד כה לא הושגו פריצות דרך משמעותיות. כך למשל, דו\"ח של הסוכנות הבינלאומית לאנרגיה, מצא כי מחיר הסוללות במכונית חשמלית בעלת טווח נסיעה של 250 ק\"מ, עומד על 25 אלף דולר - מחירה של מכונית משפחתית גדולה בארה\"ב.\nאת ההשפעה המשמעותית ביותר של מיזם המכונית החשמלית ניתן למצוא דווקא רחוק מישראל: במהלך השנה האחרונה, הכריזו יפן, פורטוגל וגרמניה על יוזמות עצמאיות לקידום כלי רכב חשמליים והקמת תשתיות טעינה ייעודיות. למדינות אלה יש להוסיף את דנמרק, שבה תוקם תשתית טעינה על-ידי חברת \"בטר פלייס\" של אגסי.\nבנוסף, מרבית יצרניות הרכב החלו בשנה האחרונה לקדם במרץ טכנולוגיות שונות שיחליפו את מנועי הבנזין והסולר, ובכלל זאת גם מכוניות חשמליות. עם זאת, בחינה מעמיקה מגלה כי תעשיית הרכב אינה מממהרת להתנתק ממנועי הבעירה הפנימית המוכרים. למעשה, דו\"ח של הסוכנות הבינלאומית לאנרגיה מצביע על כך שבטווח הזמן הקרוב והבינוני, עיקר צמצום צריכת הדלק וזיהום האוויר יגיע משיפור יעילותם של מנועי הבנזין והדיזל.\nהשאלה הגדולה היא האם אגסי והמיזם שלו הם אלו שלזכותם יש לזקוף את תחילת המהפכה החשמלית - או שמא מחירי הנפט, החמרת זיהום האוויר והצורך ביצירת חלופות הם שמובילים את השינוי. רבים בתעשיית הרכב יגיבו בביטול, ויצביעו על כך שכבר לפני 120 שנה נעו בכבישים מכוניות חשמליות.\nאלא שלמרות שנדמה כי ישראלי אחד לא יכול לשנות את תעשיית הרכב העולמית, נדמה כי לפחות בדבר אחד הצליח אגסי לייצר שינוי: מכוניות חשמליות חזרו להעסיק את תעשיית הרכב, גם אם בשלב זה עדיין מדובר בטכנולוגיה שאינה בשלה להחליף את מנועי הבנזין והסולר."}
{"article_id": "0,7340,L-3882714,00.html", "header_title": "שי אגסי נגד עולם הרכב, סיבוב 3", "full_text": "עידן עופר, יו\"ר החברה לישראל ומיזם טעינת הרכב החשמלי \"בטר-פלייס\", היה השבוע מרוצה. אחרי שהשקיע יותר מ-100 מיליון דולר בבטר-פלייס, החלה החברה לרשום סוף-סוף הכנסות. הכסף אמנם לא ייכנס לחשבון הבנק של עופר - או אף לזה של בטר-פלייס - אך שלוש מוניות חשמליות שפועלות החל מיום ב' בטוקיו, אמורות להוכיח לעולם כולו שהנעה חשמלית היא מציאות. ואפילו כזו שמכניסה כסף.\nבאירועים שערכה בטר-פלייס בטוקיו לרגל חנוכת עמדת החלפת הסוללות, בלטו בהיעדרם נציגי תעשיית הרכב היפנית. מלבד סגן נשיא קונצרן \"מיצובישי תעשיות כבדות\", לא ניתן היה לזהות בכירים אחרים בתעשייה - למשל מטויוטה, הונדה, או אפילו ניסאן, שמעורבת במיזם של אגסי מעצם היותה שותפה בקונצרן רנו-ניסאן.\nלדבריו, החלופה היחידה שעשויה להתחרות בפתרון של בטר-פלייס - טעינה מהירה של סוללות, הנמשכת דקות ספורות - כלל אינה ישימה. \"טעינה מהירה מקצרת את חיי הסוללה, וחמור מכך - מטילה עומס רב על רשת החשמל\", מסביר פוג'י. \"אמנם סביר להניח שבעתיד אפשר יהיה למצוא פתרון לעניין קיצור חיי הסוללה, אבל העומס על הרשת יישאר בעיה חמורה\".\nאלא שלמרות הביטחון העצמי הרב, נותרים מספר סימני שאלה לא פתורים בעניין החלפת הסוללות. כך למשל, אגסי ופוג'י מסרבים לספר כמה עלתה הקמת עמדת החלפת הסוללות בטוקיו - שמומנה במלואה על-ידי ממשלת יפן - או כמה חשמל היא צורכת. לשאלות אלה יכולה להיות השפעה ברורה על הצלחת מודל החלפת הסוללות כולו.\nלמרות הספקנות הרבה שבה מתקבל המיזם של אגסי בקרב גורמים רבים בתעשיית הרכב, אי אפשר להתעלם מהתקדמותו בחודשים האחרונים. רנו, שותפתה של בטר-פלייס, הציגה לאחרונה את גרסת הייצור של הפלואנס החשמלית - המכונית הסדרתית הראשונה בעולם המצוידת בסוללה הניתנת להחלפה. בנוסף, בשבוע שעבר חתמה בטר-פלייס על מזכר הבנות עם יצרנית הרכב הסינית צ'רי, בעניין פיתוח משותף של מכוניות בעלות סוללות \"מתחלפות\".\nאגסי, שלא במפתיע, סבור כי לא רק שהביקוש הזה יגיע - הרי שכבר כיום אפשר להרגיש אותו. \"במרכז המבקרים בפי-גלילות עוברים כל יום כ-300 איש, ו-50 מהם חותמים על החלפת מכונית\", הוא מסכם, \"גם אם רק מחציתם ייקנו בסוף מכונית חשמלית, זו תהיה סוכנות הרכב הגדולה בארץ\"."}
{"article_id": "0,7340,L-3845444,00.html", "header_title": "שי אגסי: בטר פלייס תהיה כמו אפל", "full_text": "מרכז המבקרים, הממוקם בתוך מיכל ששימש בעבר כחלק מתהליך זיקוק דלק, ייפתח לציבור הרחב בשבוע הבא. מנכ\"ל בטר פלייס בישראל, משה קפלינסקי, אומר כי פתיחת המרכז היא \"נקודת ציון חשובה בהתפתחות החברה. לא עוד דיבורים, חזון והבטחות - מהיום כל אחד יכול לגעת ולהרגיש. אפשר להיכנס למכונית חשמלית, לנהוג בה, ולסיים עם הרגשה ברורה שהיא באמת מתאימה לכולם\".\nמודל השיווק של בטר פלייס, אותו משווה אגסי לזה של חברת אפל בהיבט של חדשנות, כבר הוצג על-ידי החברה בעבר: לקוחות ירכשו את המכונית ישירות מבטר פלייס או באמצעות חברת ליסינג, במחיר שאמור להיות נמוך מזה של מכונית מקבילה בעלת מנוע בנזין. המחיר הזול יתאפשר הודות להטבת מס משמעותית שמעניקה המדינה, ולהפחתת עלות הסוללה - המרכיב היקר ביותר במכונית - מהמחיר הכולל.\nהמכוניות בהן יוכלו המבקרים לנהוג במרכז החדש, הן דגמי אב-טיפוס המבוססים על דגם הלגונה של רנו. בשלב מאוחר יותר יגיעו לישראל המכוניות החשמליות שישווקו לציבור הרחב, ומבוססות על דגם הפלואנס של היצרנית הצרפתית. לדברי קפלינסקי, בספטמבר הקרוב יחל ניסוי כלל-ארצי שיכלול כמה מאות מכוניות, אלפי נקודות טעינה ובין חמש ועשר תחנות החלפת-סוללה. הניסוי יימשך שישה חודשים, ולאחר מכן תיערך החברה לקראת השיווק של המכונית - שיחל בסוף 2011.\nראוי לציין כי לאחרונה נערכו כמה ניסויים במכוניות חשמליות ברחבי העולם: ב.מ.וו הציעה בניו-יורק וקליפורניה גרסה חשמלית של המיני הקטנה.\nבמסיבת עיתונאים שנערכה לרגל פתיחת מרכז המבקרים, גם הכריזה בטר פלייס על שיתוף פעולה עם חברת דור אלון, במסגרתו יוקמו תחנות להחלפת סוללות בתחנות הדלק של החברה. מנכ\"ל החברה, ישראל יניב, אומר כי בתוך כמה חודשים כבר תוקם תחנה ראשונה. לדבריו, כשני-שלישים מהתחנות של דור אלון הנמצאות בשטחים שאינם עירוניים, עשויות להתאים למנגנון החלפת הסוללה של בטר פלייס. עם זאת, יניב אומר כי ההסכם בין החברות עדיין לא נחתם."}
{"article_id": "0,7340,L-3777189,00.html", "header_title": "אגסי והחברה לישראל - בדרך לכיבוש שוק הרכב?", "full_text": "יצרנית המכוניות רנו וחברת בטר-פלייס, מציגות היום (ג') בתערוכת הרכב הבינלאומית בפרנקפורט, מכונית תצוגה חדשה, עליה תתבסס המכונית החשמלית שתימכר בישראל החל ב-2011. לטענת רנו ובטר-פלייס, המכונית החשמלית העתידית - שתיקרא \"פלואנס ZE\" - תציע טווח נסיעה מרבי של 160 ק\"מ. על-פי הערכות, מחירה צפוי להיות דומה לזה של מכוניות משפחתיות בגודל דומה, כמו למשל מאזדה 3 או טויוטה קורולה.\nמכונית התצוגה שחשפה היום רנו, \"פלואנס ZE קונספט\", מבוססת על מכונית משפחתית חדשה, הנקראת \"פלואנס\". במסיבת עיתונאים שנערכה לרגל החשיפה, אמר נשיא רנו, קרלוס גוהן, כי \"העולם משתנה, וכך גם הדרך שאנו נעים בו. הגיע הזמן שתעשיית הרכב תתאים את עצמה לכדור הארץ, ולא להיפך\". שי אגסי, מייסד בטר-פלייס, אמר כי חשיפת המכונית של רנו מבשרת על תחילתו של עידן חדש, וכי הוא מאמין שהעולם \"ייפרד ממנועי הבנזין\".\nאת חשיפת מכונית התצוגה מלווים מעט מאוד פרטים טכניים. כך למשל, אין בהודעות הרשמיות של שתי החברות כל התייחסות להספק המנוע החשמלי, ביצועי המכונית, או הסבר באילו תנאים מושג טווח הנסיעה המרבי. למעשה, הנתונים היחידים מתייחסים למידותיה של המכונית: אורכה 4.82 מטר, רוחבה 1.67 מטר, ונפח תא המטען הוא 327 ליטר - מעט צנוע ביחס למקובל בקטגוריה.\nבישראל, כמו במדינות רבות אחרות בעולם, ייהנו מכוניות חשמליות מהטבת מס משמעותית. בהתאם לרפורמת \"מיסוי ירוק\", שיישומה החל באוגוסט האחרון, יוטל על מכוניות חשמליות מס קנייה בשיעור של 10% בלבד. זאת, לעומת מס קנייה בשיעור של 90% המוטל על מכוניות בעלות מנועי בנזין או דיזל. החל ב-2015, יעלה שיעור המס המוטל על מכוניות חשמליות ל-30% - עדיין נמוך משמעותית מהמס המוטל על מכוניות בעלות הנעה \"רגילה\"."}
{"article_id": "0,7340,L-3510479,00.html", "header_title": "רנו תציג לגונה GT - עם היגוי לכל הגלגלים", "full_text": "מעט יותר מחצי שנה לאחר שנחשפה\n,\n\t תציג רנו גרסה מהודרת בשם GT. היא תוצג בתערוכת ז'נבה בחודש הבא, ותהיה ראשונה בקבוצת המשפחתיות הגדולות - ואחת המכוניות הבודדות בעולם - שתציע היגוי לכל ארבעת הגלגלים.\nהלגונה GT מבוססת על המשפחתית הרגילה, ותשווק בגרסאות האצ'בק או סטיישן. מבחינת עיצוב, היא כמעט זהה לאחותה הרגילה, למעט פגוש קדמי שונה והבדלים קלילים נוספים. ה-GT תוצע רק עם מנועי הטורבו הבכירים בהיצע, יחידות 2.0 ליטר בנזין עם 205 כ\"ס או 2.0 ליטר דיזל ו-180 כ\"ס. נתוני ביצועים לא פורסמו.\nברנו מסבירים כי בחרו בהיגוי לכל ארבעת הגלגלים, בכדי לשפר את כושר התמרון של המכונית בעיר, ואת הביצועים הדינמיים בנהיגה מהירה. שימוש בהיגוי\nרנו תציע את הגרסה המהודרת עם תגי \"GT\" על הקורה האמצעית ומוטבעים על המושבים. יש גם דוושות אלומיניום מחוררות וידית הילוכים בעיצוב ספורטיבי. להשלמת המראה תקבלו צמיגי 225/45 עם חישוקי \"18, וכדי להשלים את היכולת הדינמית - גם בלמי דיסק בקוטר מוגדל.\nרנו תחל לשווק את הלגונה GT באירופה בחודשי האביב, לאחר שתערוך הופעת בכורה בתערוכת ז'נבה בחודש הבא. אלינו עדיין לא ידוע אם ומתי תגיע. מקרסו נמסר ל-ynet כי בשלב זה היבואנית נמצאת במו\"מ עם רנו, בנוגע לשיווק מקומי של הלגונה הרגילה. לדבריהם, בעיית מחיר מעכבת את שיווקה - משום שהגרסה האוטומטית מוצעת רק ברמת גימור מהודרת מאוד, מה שמייקר את מחירה.\nבקרסו מקווים כי יוכלו לשווק את הלגונה בגבולות קבוצה 4 לשווי שימוש (עד 147,000 שקל), ולהפוך אותה בכך לתחרותית בקבוצתה. אם זה יקרה, ייתכן ונראה כאן גם את ה-GT וגרסאות נישה נוספות, דוגמת\n.\n\t ואם לא, תישאר כל משפחת הלגונה מחוץ לגבולות ישראל."}
{"article_id": "0,7340,L-3863542,00.html", "header_title": "תחרות יפנית לשי אגסי?", "full_text": "טויוטה, ניסאן, מיצובישי וחברת החשמל הגדולה ביפן, ישתפו פעולה בקידום תקן אחיד ובינלאומי לתחנות טעינה מהירה של כלי רכב חשמליים. באמצעות הקמת תשתית טעינה מהירה בעלת תקן אחיד, מקוות החברות בקבוצה להרחיב במהירות את השימוש בכלי רכב חשמליים, שאינם פולטים מזהמים.\nאל הקבוצה החדשה, ששמה CHAdeMO, צפויים להצטרף 158 גופים ציבוריים וחברות מסחריות, ובכלל זאת 20 חברות זרות, ובהן קבוצת פיז'ו-סיטרואן. לשמה של הקבוצה, CHAdeMO, יש משמעות כפולה: באנגלית השם נשמע כמו \"טעינת התנועה\" (Charge the Move), ואילו ביפנית השם הוא משחק מילים שמשמעו \"בוא נשב לכוס תה בזמן הטעינה\".\nיצירת תקן אחיד לתחנות טעינה מהירה, אמורה לפתור את אחת הבעיות העיקריות של כלי הרכב החשמליים: טווח נסיעה מוגבל. יצירת תקן יפני - שעשוי להתקבל בעתיד גם כתקן בינלאומי - תקטין את עלויות הפיתוח, גם עבור יצרניות הרכב וגם עבור חברות העוסקות בפיתוח תשתיות.\n\"בכל הנוגע לביצועי המכוניות, אנחנו נמשיך להתחרות\", אמר השבוע מנכ\"ל ניסאן, טושיוקי שיגה. \"אבל אנחנו צריכים לשתף פעולה בתחומים כמו תשתיות\". ניסאן תחל לשווק את המכונית החשמלית הראשונה שלה, \"ליף\", כבר השנה. ראוי להזכיר כי קבוצת רנו-ניסאן משתפת פעולה עם חברת בטר-פלייס של שי אגסי והחברה לישראל, המקימה רשתות טעינה לכלי רכב חשמליים במספר מדינות, ובהן ישראל ודנמרק.\nמעניין לציין כי למרות שיתוף הפעולה המתקדם בין רנו-ניסאן ובטר-פלייס, מיזם הטעינה של אגסי והחברה לישראל אינו שותף בקבוצה היפנית. בבטר-פלייס אמרו היום (ד') ל-ynet כי החברה \"מעודדת ושותפה לכל תהליכי התקינה הבינלאומית, אשר תחייב את כל יצרניות הרכב ותאפשר אחידות ומעבר מואץ לתחבורה חשמלית. התקנים השונים לפתרונות הטעינה מגובשים בימים אלה בוועדות התקינה הבינלאומיות, והחברה תמלא כל תקן שייקבע. המהלך של החברות היפניות מוכיח שוב את המעבר של כל תעשיית הרכב למכוניות החשמליות\"."}
{"article_id": "0,7340,L-3898160,00.html", "header_title": "מבחני ריסוק: הצלחה לב.מ.וו ואלפא רומיאו", "full_text": "ב.מ.וו סדרה 5 ואלפא ג'ולייטה החדשות זוכות בחמישה כוכבי בטיחות, מאזדה CX-7 מקבלת ארבעה כוכבים בלבד, כך מפרסם מכון מבחני הריסוק האירופי ה-EuroNCAP. השתיים הראשונות ישווקו אצלנו, היפנית תגיע אולי בעתיד.\nב.מ.וו סדרה 5 החדשה, בה נהגנו לאחרונה, זכתה בתוצאות הגבוהות ביותר בשלושה מבין ארבעת הציונים המרכיבים את מבחן הריסוק: מערכות בטיחות, הגנה על הולכי רגל והגנה על מבוגרים. בתחום מערכות הבטיחות זכתה ב.מ.וו בציון מרבי של 100%, תודות לשלל המערכות אותן היא מציעה. עורכי המבחן מציינים את תזכורת חגורות הבטיחות גם במושבים האחוריים, ואת האפשרות לקביעת מהירותה המרבית. בתחום ההגנה על הולכי הרגל קיבלה ה-5 ציון של 78%, תודות למערכת המסיטה מעלה את מכסה המנוע כדי לצמצם את הנזק לנפגע.\nהאלפא ג'ולייטה שזכתה אף היא בחמישה כוכבים, השיגה תוצאה טובה עוד יותר בסעיף ההגנה על ילדים - 85%. המכונית האיטלקית משיגה זאת בזכות משענות ראש ומושבים אקטיביים, המעניקים הגנה עדיפה לנוסעיה הצעירים. מאזדה CX-7 השיגה את הציונים הנמוכים בכל הקטגוריות. עורכי המבחן ציינו לרעה את ההגנה כנגד פגיעות מסוג צליפת שוט.\nיש לציין כי בתחילת 2010 שינו ב-NCAP את הקריטריונים להשגת ציון מרבי של חמישה כוכבי בטיחות, תוך החמרת הבחינות וניתוח תוצאותיהן. בעקבות השינוי השיגה רק מכונית אחת - טויוטה ורסו - מהחמש הראשונות שנבחנו השנה, את הציון המירבי."}
{"article_id": "0,7340,L-3857335,00.html", "header_title": "מבחני ריסוק - תוצאות חדשות ומאכזבות", "full_text": ". אלא שבניגוד למבחנים המוצלחים שהתפרסמו בתקופה האחרונה, התוצאות הפעם מאכזבות. רק מכונית אחת - טויוטה ורסו - זכתה בציון המרבי של חמישה כוכבי בטיחות. שאר הנבחנות קיבלו ציונים נמוכים יותר, בהם גם כאלה שאמורים לשלוח את המתכננים בחזרה אל שולחנות השרטוט.\nטויוטה ורסו זכה לא רק בציון הכולל הגבוה ביותר בין חמש המכוניות שנבחנו, אלא גם את הציון הגבוה ביותר בהגנה על הולכי רגל - 69%. ההגנה שהעניק\nקיה ונגה, ניסאן קיוב וסיאט אקסאו השיגו במבחן ארבעה כוכבי בטיחות בלבד - תוצאה שאינה נחשבת כיום למוצלחת במיוחד. אלא שסיטרואן נמו, הטנדרון החדש של סיטרואן (אח תאום לפיז'ו ביפר ופיאט פיורינו), השיג תוצאה נמוכה עוד יותר - שלושה כוכבים בלבד. הסיבה לכך, בין היתר, היא חסרונה של מערכת בקרת יציבות (ESP), שכלל אינה חלק מרשימת האפשרויות בהיצע. הנמו כשל גם בהגנה על מבוגרים, עם ציון של 59% בלבד. אין ספק כי חסרונה של כרית אוויר עילית וסיכוי רב לפגיעה מסוג צליפת שוט (Whiplash), אחראים לציון הנמוך.\nכדאי להזכיר כי בעת מבחני הריסוק, נמצא פגם חמור בחגורת הבטיחות של קיה ונגה. זו נקרעה חלקית על-ידי מסילת המושב. כתוצאה מכך, מזהירים ביורו-נקאפ, עלול נהג הרכב להפגע באופן חמור בעת תאונה. קיה דווחה על הממצאים, הציגה פתרון מיידי לבעיה בדמות מעין \"שרוול פלסטי\" המונע את החיכוך המסוכן. ביורו-נקאפ בוחרים ליידע את כל בעלי המכוניות (כ-2,100 בכל העולם, מהן נמסרו רק כ-1,000 עד עתה) האמורות כי עליהם \"לוודא כי התאמות אלו יבוצעו במכוניותיהם, כדי שתוצאת ארבעת הכוכבים תחול גם עליהם\".\nיש לציין כי בתחילת 2010 הוחלטו ביורונקאפ להעלות את רף הבטיחות ההולם לתוצאת חמישה כוכבים. בהגנה על מבוגרים וילדים עלה הרף המינימלי בהגנה על מבוגרים מ-75% ל-80%, ובהגנה על ילדים עלתה גם בחמישה אחוזים ועומדת כיום על 75%. השינוי המשמעותי ביותר נרשם בתחום ההגנה על הולכי רגל - מ-25% ל-40%."}
{"article_id": "0,7340,L-3448672,00.html", "header_title": "פעמיים רנו לגונה בבקשה", "full_text": "הלגונה החדשה של רנו הושקה בתערוכת פרנקפורט, לצד גרסת תצוגה של קופה עתידית. ואל תטעו במראה השמרני יחסית של המשפחתית הגדולה: מדובר באחת המכוניות היותר חשובות עבור היצרן הצרפתי בתקופה הקרובה. בעיקר כי היא חלק אינטגרלי בתוכנית \"מחויבות 2009\" של קרלוס גוהן, ועיקריה שיפור איכות והגדלת רווחים.\nאחרי הלגונה הקודמת, שסבלה ממוניטין איכות ואמינות בעייתיים, הדגם החדש יהיה חייב להיות מהטובים מסוגו. זו אגב, ההצהרה המדויקת של רנו - \"הלגונה החדשה תהיה אחת משלוש המשפחתיות הגדולות האמינות ביותר\". בכל מקרה, בדומה לתמונות אליהן כבר נחשפנו, גם במציאות קשה להעניק ללגונה תארי יופי כלשהם. העיצוב נע בין משעמם ללא מרשים, עם פרופורציות שיוצרות רושם לפיו המכונית קטנה משמעותית מכפי שהיא באמת. כל זאת, בניגוד לשני הדורות הקודמים, שהצטיינו במיוחד בסעיף העיצוב.\nבתא הנוסעים לעומת זאת, יש לא רק עיצוב מסוגנן אלא גם איכויות חומרים והרכבה מרשימות מבעבר. ההקפדה טובה בהרבה ממה שהכרנו, הרווחים צומצמו והחומרים רכים ונעימים למגע. כעת נותר לראות האם האמינות תהיה כפי שמובטח.\nואם ביקשתם יופי\nמלבד הלגונה הביאו הצרפתים לפרנקפורט גם גרסת קופה של המשפחתית הגדולה, המכוונת להתחרות בעיקר בפיז'ו 407 קופה. וכמוה, גם הקופה של רנו נאה בהרבה מגרסת הסדאן. יש כאן קווים קלאסיים של מכונית קופה, ואפילו החרטום של הלגונה עובד טוב בהרבה. הוסיפו לכך חלק אחורי בהשפעת ה\n(לצערנו, רק באופן מאוד חלקי), ותקבלו מכונית שבהחלט מעוררת את בלוטות החשק.\nבגרסת התצוגה, הלגונה קופה צוידה במנוע V6 טורבו-דיזל בנפח 3.0 ליטר, המספק בין 230 ל-265 כ\"ס. מכונית התצוגה מצוידת בתיבת שישה הילוכים"}
{"article_id": "0,7340,L-3729213,00.html", "header_title": "הממשלה בשירות שי אגסי והאחים עופר?", "full_text": "כך עולה מדו\"ח מעקב שחיבר מרכז המחקר של הכנסת, בעניין החלטת ממשלה לעידוד אמצעי תחבורה ידידותיים לסביבה. \"החלטת הממשלה בדבר עידוד תחבורה ללא דלק, מבוססת כולה על ההצעה של חברת 'בטר-פלייס' לפריסת רשת טעינה ארצית לכלי רכב חשמליים\", קובע הדו\"ח המקיף, אשר כולל ביקורת חריפה נגד התנהלות כל משרדי הממשלה המעורבים ביישום ההחלטה. עוד נאמר בדו\"ח כי \"פרט לקידום תמריצי מיסוי, אין בהחלטה כל צעד ממשלתי שנועד לעודד את הפחתת השימוש בדלק בתחבורה\"."}
{"article_id": "0,7340,L-3865835,00.html", "header_title": "ב.מ.וו סדרה 5 - הכי טובה, אבל", "full_text": "מזה שנים רבות מגבילות יצרניות היוקרה הגרמניות, ב.מ.וו, מרצדס ואודי, את המהירות המרבית של המכוניות מתוצרתן ל-250 קמ\"ש. מדובר במעין הסכם ג'נטלמני לא רשמי, שנועד להציג תדמית אחראית: \"הנה, תראו - אכפת לנו מהבטיחות של לקוחותינו\". וזו כמובן שטות גמורה, מאחר שבכל מקרה חירום שמתרחש במהירות הגבוהה מ-100-ומשהו קמ\"ש, הפתרון הטוב ביותר לאותם לקוחות יהיה לקפוץ מהמכונית ולהתפלל ממש חזק.\nזו לא, חלילה, אשמת בטיחות המכוניות, שדווקא משתפרות כל הזמן. \"הגורם האנושי\", כמו שאוהבים להגדיר את הנהג בכל מיני גופי בטיחות, פשוט לא נועד לנסוע במהירויות כאלה. פיזיולוגית, נועדנו לנוע במהירות מרבית של ריצה - 20 קמ\"ש בערך. כל קמ\"ש יותר, מעמיד את הכישורים המוטוריים שלנו במבחן. ולכן, זה לא ממש משנה אם המהירות המרבית מוגבלת ל-150, 250 או 500 קמ\"ש - אם יצרניות הרכב רוצות שהלקוח שלהן יהיה בטוח, שייקנו לו כרטיס חופשי-חודשי.\nאלא שהפתרון של יצרניות הרכב אחר: המכוניות המודרניות מצוידות ביותר ויותר מחשבים ומערכות אלקטרוניות, שנועדו לפקח על כל דבר שהנהג עושה.\nבדור הקודם של סדרה 5, עיצוב חיצוני היה נושא טעון ושנוי במחלוקת: המעצב הראשי של היצרנית בזמן הצגתה (2003), כריס באנגל, הוביל קו מאוד ייחודי וחדשני, שבמקרים רבים זכה לקיתונות של ביקורת - למשל במקרה של סדרה 7 הקודמת. אלא שדווקא היום, שבע שנים אחרי הצגתה, ה-5 המוחלפת נראית מרהיבה. היא מצליחה להיראות חדשנית, מודרנית ומושכת, למרות שכבר מזמן אינה חדשה. וזה הישג נדיר בתעשיית הרכב.\nהשקת ה-5 החדשה, שנערכה בפורטוגל, כללה ביקור מפתיע במסלול המירוצים אסטוריל. מפתיע - מאחר שמסלול מירוצים נוטה לחשוף מגרעות דינמיות. ולכן, דרושה מידה רבה של אמונה-עצמית מצד יצרנית רכב כדי שתציע לעיתונאים לבחון מכונית חדשה במסלול.\nהביצועים, כמו תמיד בב.מ.וו, אינם מאכזבים. שתי גרסאות המנוע שנכחו בהשקה - 3.0 ליטר טורבו-בנזין (306 כ\"ס) ו-3.0 ליטר טורבו-דיזל (245 כ\"ס) - מציעות את מה שמצופה מסדרה 5: יכולת האצה מרשימה, תגובה מהירה, וכוח בכל טווח הסל\"ד. ביחד עם תיבה אוטומטית בעלת שמונה הילוכים, שילוב המנוע-גיר של ה-5 הוא מהטובים בתעשיית הרכב. על כביש ציבורי, היכולת הזו הופכת אותה למכונית כמעט מושלמת. מדויקת, בטוחה ומאוד-מאוד מהירה. כל-כך מהירה, עד שבין הנהג והכביש הוצבו שלל מערכות בקרה, שתפקידן למנוע מהגורם האנושי להפריע לצבור מהירות.\nוכמו שכבר סופר, המכונית הזו מצוידת במגוון כמעט מבלבל של מערכות מחשב ואלקטרוניקה - מלבד אלה שהוזכרו בפתיחה, אפשר לציין של-5 יש הגה אקטיבי, שמשנה את יחסי ההעברה בהתאם למהירות, וגם מערכת מתלים \"אדפטיבית\", בעלת ארבעה מצבי שיכוך - מ\"נוחות\" ועד \"ספורט פלוס\". המערכות האלה - שרק חלקן הקטן נמצא ברשימת האבזור הסטנדרטי - שומרות על חיי הנהג, ומאפשרות לו לנצל את היכולות הגבוהות להפליא.\nאלא שכל האלקטרוניקה הזו גם מנתקת את הנהג, והופכת אותו לסוג של נוסע מתוחכם. והניתוק הזה, שמחד הופך את ה-5 החדשה לטובה ומהירה מתמיד, גם עושה אותה פחות מלהיבה ומרגשת מאי פעם.\nאז האם הנוסחה - יותר טובה אבל פחות מרגשת - משפרת את יכולת המשיכה של ה-5 החדשה, או דווקא פוגמת בה? עבור הרוב המוחלט של הלקוחות, התשובה חד-משמעית: ה-5 החדשה היא הטובה ביותר בסדרה עד כה, וללא ספק אחת המכוניות הטובות שכסף יכול לקנות כיום. ואגב כסף, כדי ליהנות מה-5 צריך הרבה, הרבה כסף: גרסת הבסיס של ה-535i עולה 535 אלף שקל.\nאלא שדווקא ב.מ.וו, שמתיימרת להציע את \"חווית הנהיגה המושלמת\", צריכה להרגיש מעט לא נוח עם ה-5 הזו: גם היא, כמו לא מעט מכוניות חדשות של היצרנית - למשל X6 או X5 - זונחת את הערכים הכי מקודשים של המותג. ובכך, ב.מ.וו מאבדת את הייחוד שלה, והופכת להיות \"אחת מהעדר\", גם אם העדר במקרה זה קטן ויוקרתי."}
{"article_id": "0,7340,L-3676045,00.html", "header_title": "המכונית החשמלית בדרך לציי רכב", "full_text": "מיזם הרכב החשמלי של שי אגסי והחברה לישראל הודיע היום (ב') כי חתם על הסכמי שיתוף פעולה עם 19 חברות גדולות במשק. מטרת ההסכמים: \"לבחון במשותף את התאמת פתרון התחבורה החשמלית לציי הרכב שברשותן\". על-פי ההסכמים שנחתמו, המיזם יתכנן ויפרוס רשת הטענה לכלי רכב חשמליים, שתכלול נקודות הטענה בחניוני החברות ובבתי העובדים. עם החברות נמנות טבע, אורנג', נטפים ועוד.\nיש לציין כי מודל השימוש אותו בוחן המיזם דומה לזה המוצע על-ידי חברות ליסינג: תשלום חודשי קבוע, שיגלם את עלות כלי הרכב ואת עלות השימוש בו. על-פי מחקרים שנערכו בעבר, מודל שכזה הוא הדרך הכלכלית היעילה ביותר לשווק את כלי הרכב החשמליים, שמחיריהם כיום גבוהים משמעותית מאלה של מכוניות מונעות בנזין או דיזל.\nכבר במאי 2008, הודיעו אנשי המיזם כי מתנהלים מגעים עם חברות שונות במשק, וזאת במטרה לבחון דרכים לשווק כלי רכב חשמליים בשוק"}
{"article_id": "0,7340,L-3408616,00.html", "header_title": "עכשיו זה רשמי: רנו לגונה החדשה", "full_text": "זהו, עכשיו זה רשמי. רנו לגונה החדשה, דור שלישי למשפחתית הגדולה של יצרנית הרכב הצרפתית, נחשפה בתמונות ופרטים רשמיים ראשונים. את המכונית תציג רנו\nהקרובה בספטמבר, ובאירופה יחל השיווק כבר בחודש אוקטובר לאחר מכן. לישראל, כך מוסר ל-ynet אילן טל, סמנכ\"ל קרסו, תגיע הלגונה בחודשים מרץ-אפריל 2008, כשהיא מצוידת במפרט בטיחות מלא ומוצעת במבחר מנועים וגרסאות.\nהלגונה החדשה, שנחשפה\n,\n\t היא הרבה יותר מ\"עוד מכונית\" עבור רנו. למעשה, מדובר במוצר שעל כתפיו האחריות\nבנוסף, על הלגונה החדשה להציג שיפור משמעותי במכירות, ויחד עם מוצרים נוספים (כמו ה\nהחדשה וה\n)\n\t להעלות את מכירות רנו מהשפל בו הן נמצאות, בלא פחות מ-800,000 יחידות בשנה עד 2009. בו בעת, נתח הרווחים של היצרנית נדרש לעלות בכ-3%.\nאגב, במסגרת התוכנית נדרשת גם חברת קרסו, יבואנית רנו לישראל, לשפר את מערך השירות והתדמית שלה בישראל. כחלק ממהלך זה, מבצעים בקרסו בימים אלה פעולות נרחבות לשיפור השירות במוסכים.\nיותר איכותית, מנועים מוכרים\nהלגונה עוצבה מחדש בדור השלישי, במה שנראה בתמונות הרשמיות כמו אחד העיצובים השמרניים ביותר של רנו זה שנים - \"ללכת על בטוח\" קוראים לזה. מבחוץ ישנו דימיון לדור הקודם, אם כי מראה המרכב מעט \"מתוחכם\" מבעבר. בסך הכל, קשה להאמין כי קלף העיצוב הוא שישכנע את הקונים - כפי שקרה בשני הדורות הקודמים.\nמבפנים לעומת זאת, ניכר שינוי עיצוב מהותי, ולדברי רנו גם האיכות זכתה לשדרוג. ברנו חוזרים ומבטיחים כי תא הנוסעים של הלגונה יהיה נעים, מעודן, שקט ואיכותי מאי-פעם. לצורך כך הושם דגש על מערכת בקרת אקלים חזקה יותר, בידוד רעשים משופר ושימוש בחומרים נעימים יותר למגע. פס הייצור שודרג אף הוא, זאת במטרה להבטיח איכות הרכבה טובה מבעבר ומרווחים קטנים בין חלקים.\nבצד הטכני, לא ניתן למצוא חידושים מרעישים. עיקר הדגש הושם בתחילה על יחידות הדיזל, שיכללו 1.5 ליטר עם 110 כ\"ס, לצד מנוע 2.0 ליטר עם שלושה הספקים - 130, 150 או 175 כ\"ס. גרסת הביניים (150) תוצע גם עם תיבת שישה הילוכים אוטומטית.\nבתחום הבנזין, שבניגוד לאירופים מעניין אותנו בישראל הרבה יותר, יוצעו בתחילה רק שתי יחידות 2.0 ליטר. הראשונה עם 145 כ\"ס שפותחה בשיתוף ניסאן, לשנייה 170 כ\"ס בסיוע מגדש טורבו. המנוע הבסיסי יהיה חוד החנית במתקפת הלגונה על השוק הישראלי, והוא יוצע עם תיבת שישה הילוכים אוטומטית.\nמתי אצלנו?\nהלגונה הקודמת הייתה למכונית ראשונה שזוכה\nבמבחן EuroNCAP, והובילה את קמפיין הבטיחות של רנו. הדור החדש צפוי לשפר את ביצועי קודמו, בין היתר תודות לכריות אוויר משוכללות יותר ותכנון מתקדם של כלוב ההגנה לנוסעים.\nאילן טל, סמנכ\"ל קרסו, מבטיח לנו כי הלגונה החדשה תנחת בישראל באביב הבא, בסביבות החודשים מרץ-אפריל 2008. בניגוד לדור הנוכחי, הפעם מתוכנן היצע דגמים נרחב שיכלול גם גרסאות דיזל ויותר מרמת גימור אחת - כולן באבזור בטיחות מרבי. לדברי טל, גרסאות סופיות עדיין לא \"הורכבו\" לשוק המקומי, ולכן אינו יודע את מחירן.\nעם זאת, טל מודע היטב לחשיבותה של קבוצה 4 (מכוניות שמחירן עד 151,000 שקל), ולטענתו מאמץ ניכר ייעשה בכדי להציע גרסה אחת לפחות ברף זה."}
{"article_id": "0,7340,L-3718704,00.html", "header_title": "דיימלר (מרצדס) רכשה נתח מיצרנית רכב חשמלי", "full_text": "דיימלר רכשה 10% מטסלה (Tesla), יצרנית המכוניות החשמליות האמריקנית, הנחשבת כיום למובילה טכנולוגית בתחום כלי הרכב החשמליים. טסלה מייצרת את הרודסטר, מכונית ספורט דו-מושבית קטנה המבוססת על לוטוס אליז, ומצוידת במערכת הנעת חשמל המאפשרת ביצועים מצוינים ללא שימוש בבנזין.\nדיימלר מפתחת בימים אלה מכוניות חשמליות משל עצמה, שהראשונה בהן תהיה סמארט פור-טו הקטנטנה. זו נמצאת בפיתוח מזה מספר שנים, עם צי של 100 מכוניות שכבר נמצא בניסוי מתקדם בבריטניה. 1,000 יחידות נוספות ייוצרו השנה, אף הן למטרות ניסוי בכבישים ציבוריים.\nהחל בשנה הבאה, דיימלר מתכננת לשווק מרצדס חשמלית ראשונה, ושנתיים מאוחר יותר היא תייצר עצמאית את כל מצברי הליתיום-יון למכוניותיה. זאת, בניגוד למרבית היצרניות, שרוכשות את המצברים מספקי משנה.\nשיתוף הפעולה בין טסלה לבין דיימלר, אמור לסייע למרצדס בהמשך פיתוח מערכות החשמל למכוניות הידידותיות לסביבה. ביצרנית הרכב הקטנה יוכלו להשתמש"}
{"article_id": "0,7340,L-3893023,00.html", "header_title": "שת\"פ קצוות: טסלה הזעירה וטויוטה הענקית", "full_text": ". חברת טסלה האמריקנית, יצרנית מכוניות ספורט חשמליות, הודיעה כי תפתח בעתיד דגמים חדשים יחד עם יצרנית הרכב הגדולה בעולם, טויוטה היפנית. שתי החברות מתכננות להקים גוף נפרד, אשר ירכז את פיתוח הטכנולוגיה החשמלית, כמו-גם יישומה בכלי רכב חדשים. כחלק מההסכם, רכשה טויוטה מניות של טסלה בסך 50 מיליון דולר.\n\"הטכנולוגיה של טסלה מציגה אפשרויות אין סופיות\" אמר נשיא טויוטה אקיו טויודה, שהתפעל לדבריו מ\"הרוח המאתגרת הנושבת\" בחברה הקטנה. אילון\nכחלק משיתוף פעולה זה רכשה טסלה את מפעל טויוטה לשעבר, הסגור מזה כחודשיים בקליפורניה, ארה\"ב. אתר \"אוטומוטיב ניוז\", ציטט את דבריו של יו\"ר טסלה, אשר אמר כי התאמת המפעל לצרכים החדשים תעלה \"כמה מאות מיליוני דולרים\". האתר הוסיף כי סכום זה יכוסה ברובו באמצעות הלוואות ממשרד האנרגיה האמריקני.\nיש לציין כי טסלה נחשבת כיום לאחת מיצרניות המכוניות החשמליות הבולטות בעולם כיום, עם ייצור של יותר מאלף יחידות מכוניות רודסטר חשמליות. הרודסטר של טסלה מציעה ביצועים של מכונית ספורטיבית, למשל זינוק תוך פחות מארבע שניות מ-0 ל-100 קמ\"ש. טווח הנסיעה של המכונית החשמלית עומד על כ-350 ק\"מ, וזמן טעינתה על כשלוש וחצי שעות. הטסלה אינה זולה כלל, ומחירה עומד על מעל 100 אלף דולר בארה\"ב.\nבמפעל החדש-ישן מתכוונת החברה הקטנה לייצר בעתיד מכונית משפחתית חשמלית, תחת השם \"מודל S\". טווח הנסיעה של המשפחתית יעמוד על כ-480 ק\"מ, ואילו מחירה אמור להתייצב סביב 50 אלף דולר."}
{"article_id": "0,7340,L-3593118,00.html", "header_title": "הונדה מחזירה לחיים את האינסייט ההיברידית", "full_text": "הונדה תציגה בתערוכת פריז באוקטובר את הדור השני לאינסייט (Insight, תובנה). מכונית הכלאיים שהוצגה בשנת 1999, והציעה עיצוב עתידני ומקום לשני נוסעים בלבד, לא נמכרה בכמויות משמעותיות, והותירה את שוק מכוניות הכלאיים בידי טויוטה פריוס. בדור השני, שמוצג בינתיים בגרסת תצוגה, מקווים בהונדה להחזיר מלחמה ליריבתם היפנית.\nהאינסייט החדשה תהיה גדולה ושימושית מהדור הראשון, עם מקום לחמישה נוסעים ועיצוב המזכיר את יריבתה העיקרית. לדברי הונדה, המעצבים ניסו ליצור דימיון למכונית המימן הניסיונית, ה-\n.\n\t אבל בדרך נדמה כי עמדה לנגד עיניהם גם הפריוס - ההיברידית הנמכרת ביותר בהיסטוריה.\nהונדה אינה מפרסמת פרטים מלאים על המכונית החדשה, שצפויה להגיע לייצור בשנה הבאה. כל שידוע הוא שיהיה לה מרכב חמש דלתות עם חמישה מושבים, ושהיא מבוססת על פלטפורמה חדשה. מידע נוסף צפוי להיחשף בסמוך לתערוכת פריז - שם היא תוצג לצד ה-FCX וה-\n,\n\t מכונית התצוגה הספורטיבית מ-2007 שתגיע אף היא לייצור בקרוב."}
{"article_id": "0,7340,L-3842125,00.html", "header_title": "פולקסווגן גולף - הכי בטוחה ב-2009", "full_text": "בפעם הראשונה מאז הוקם, מפרסם מכון מבחני הריסוק האירופים את רשימת המכוניות שזכו לציון הבטיחות הגבוה ביותר במהלך השנה החולפת. במקום הראשון זוכה גרסתה האחרונה של המכונית הקומפקטית מבית קונצרן פולקסווגן הגרמני, הגולף. מאחורי הגולף סיימו הונדה אינסייט וטויוטה פריוס ההיברידיות, לפני יונדאי i20 במקום הרביעי, וטויוטה אוונסיס יחד עם וולוו XC60 ואופל אסטרה במקום החמישי המשותף. הגרועות ביותר שנבחנו השנה - סוזוקי אלטו וטויוטה אורבן-קרוזר.\nיש להזכיר כי השנה בחן המכון 33 מכוניות, כאשר כל יצרנית מעמידה עד שלוש מכוניות לכל דגם נבחן, מספר מושבים קדמיים מושבי בטיחות לילדים."}
{"article_id": "0,7340,L-3562656,00.html", "header_title": "טסלה תייצר מכונית סדאן חשמלית בקליפורניה", "full_text": "טסלה (Tesla), יצרנית כלי רכב חשמליים, הודיעה כי תציג ב-2010 מכונית סדאן לא מזהמת לחמישה נוסעים. המכונית, ששמה עדיין לא פורסם, תייוצר החל מסוף שנת 2010 בקליפורניה.\nבהודעה לעיתונות שפרסמה טלסה, נמסר כי הוחלט להקים את מפעל הייצור למכונית בקליפורניה, ולא בניו-מקסיקו כפי שתוכנן בתחילה. זאת, לאחר שהושגה הסכמה עם הממשל הקליפורני, בראשות המושל ארנולד שוורצנגר, לפיה תעניק המדינה הטבות מס וסיוע כספי נוסף לטובת הקמת המפעל.\nיש לציין כי נכון להיום, קליפורניה היא אחת המדינות המתקדמות (ומחמירות) ביותר בכל הנוגע לצמצום פליטת מזהמים מכלי רכב. לאחרונה אף הכריזה על תוכנית ארוכת טווח לטיפול בנושא זה.\nטסלה משווקת בשנים האחרונות את המכונית הראשונה והיחידה שלה - רודסטר ספורטיבית, דו-מושבית, עם מנוע חשמלי והנעה אחורית. מכונית זו, שנחשבת לאחד מכלי הרכב החשמליים החשובים ביותר של העידן המודרני, מציעה הספק של 130 קילו-וואט (כ-250 כ\"ס) ממנוע חשמלי לא מזהם.\nגם הביצועים מרשימים - פחות מארבע שניות מעמידה ל-100 קמ\"ש, ומהירות מרבית של 200 קמ\"ש. טווח הנסיעה של הטסלה רודסטר עומד על כ-350 ק\"מ, וזמן הטעינה על 3.5 שעות."}
{"article_id": "0,7340,L-3727889,00.html", "header_title": "רפורמת המיסוי הירוק תצא לדרך ב-1 באוגוסט", "full_text": "שר האוצר, יובל שטייניץ, והשר להגנת הסביבה, גלעד ארדן, הציגו היום (ב') בצהריים את תוכנית \"מיסוי ירוק\": רפורמה מקיפה בשוק הרכב, שנועדה לעודד את רכישתן של מכוניות ידידותיות לסביבה.\nבמסיבת עיתונאים שנערכה בירושלים, הוצג המתווה המלא של התוכנית: מס הקנייה למכוניות חדשות יועלה עד לשיעור מרבי של 92% - מהלך שעלול לייקר את מחיריהן של מכוניות יוקרה ורכבי שטח גדולים בעשרות אלפי שקלים. מנגד, מכוניות הפולטות כמות מופחתת של מזהמים ייהנו מהטבת מס, שעשויה להגיע עד לכמה אלפי שקלים בהשוואה למחיריהן כיום.\nבשבועות הקרובים יפרסמו משרדי הממשלה נתונים מדויקים, שיאפשרו לכל רוכשי המכוניות לבדוק מה הטבת המס לה זכאית המכונית אותה הם מעוניינים לרכוש. ראוי לציין כי הייקור וההוזלה של כל דגם, לאחר יישום הרפורמה, ייקבעו על-ידי יבואן הדגם: יבואן יוכל לייקר את הרכב במלוא העלאת המס, או לספוג חלק מהייקור כדי למנוע פגיעה במכירות. מנגד, יבואני מכוניות חסכוניות יוכלו להימנע מהוזלת המכונית לצרכן, ולהעביר לכיסם - או לכיס יצרניות הרכב - חלק משווי ההטבה.\nהתוכנית, שעיקריה פורסמו לראשונה לפני שנתיים, קובעת שורה של צעדים אותם ינקטו משרדי הממשלה במטרה לעודד שימוש במכוניות הפולטות כמות מזהמים מופחתת. הצעד העיקרי הוא העלאת מס הקנייה למכוניות חדשות, עד לשיעור מרבי של 92%. כתוצאה מכך, מכוניות הפולטות כמות מזהמים גדולה \"ייענשו\": כך למשל, מס הקנייה המוטל על רכב הכביש-שטח פולקסווגן טוארג - בגרסת 3.6 ליטר בנזין - יעלה מ-75% כיום ל-92%. משמעות המהלך עשויה להיות ייקור של עשרות אלפי שקלים במחיר המחירון - זאת, אלא אם תבחר היבואנית לספוג חלק מעליית המס.\nמנגד, מכוניות קטנות, בעלות מנועים חסכוניים בדלק, יוזלו בשיעור משתנה, באמצעות הטבת מס - שגובהה מגיע עד 15,000 שקל: כך למשל, מס הקנייה המוטל על טויוטה יאריס, בעלת מנוע 1.4 ליטר, ירד מ-75% כיום לכ-58%. גם כאן, ההשפעה המדויקת על המחיר הסופי לצרכן אינה ברורה עדיין: יבואני רכב - כמו גם יצרניות הרכב עצמן - עשויות \"לספוג\" חלק מירידת המס, באמצעות הוזלה קטנה יחסית והגדלת שולי הרווח.\nומה עם מלכת המכירות של שוק הרכב בישראל, מאזדה 3? על-פי נתוני משרד האוצר, יעלה מס הקנייה של ה-3 מ-75% ל-80% - כלומר, מחירה עשוי להתייקר. עם זאת, באוצר מציינים כי מדובר בדגם שעתיד להיות מוחלף כבר בשבועות הקרובים - כאשר מאזדה 3 החדשה צפויה להיכנס לקבוצת זיהום נמוכה יותר. באוצר גם אומרים כי בתקופה הקרובה יפורסמו הציונים ה\"ירוקים\" המדויקים של כל המכוניות הנמכרות בישראל: יבואני הרכב יחויבו לציין את הציון בפרסומים בכלי התקשורת, ומשרדי הממשלה יפרסמו את הציונים באתרי האינטרנט.\n\"אנחנו פותחים היום ברפורמה מהפכנית בתחום המיסוי הירוק\", אומר שר האוצר, יובל שטייניץ. \"היעד שלה, הוא לרתום את מערכת המס של מדינת ישראל למען איכות הסביבה ואיכות החיים. המדיניות הכלכלית ומדיניות המיסוי, יכולות וצריכות להשפיע על התנהגות הצרכנים - בצורה שתתרום לאיכות הסביבה, איכות החיים והבריאות של האזרחים. לשינוי דפוסי החיים יש ערך כלכלי אך גם ערך 'ערכי'. המיסוי הדיפרנציאלי יתרום לאיכות החיים\".\nגם השר להגנת הסביבה, גלעד ארדן, סבור כי תוכנית המיסוי שהוצגה היום תתרום לשינוי דפוסי ההתנהגות של הישראלים - ובכך תתרום לשיפור איכות הסביבה. \"זה צעד מהפכני ראשוני וחשוב מאוד. עם זאת, המהפכה הסביבתית - 'המהפכה הירוקה' - תתממש רק אם האזרחים יטמיעו את השינויים ויבינו את הנזק הסביבתי שיוצרים המוצרים שהם צורכים\".\nבדבריו, התייחס ארדן לביקורת שנמתחה בחודשים האחרונים נגד התוכנית: בכירים בענף הרכב טענו כי הרפורמה מתבססת על על נוסחה ישראלית \"ייחודית\"\nלדברי יו\"ר ועדת \"מיסוי ירוק\", סמנכ\"ל בכיר ברשות המסים, בועז סופר, רפורמת המיסוי הירוק תגדיל את הכנסות המדינה ממסים ב-400 מיליון שקל. לדבריו, הגדלת ההכנסות תגיע בעיקרה מפלחי השוק היקרים: מכוניות יוקרה ורכבי שטח גדולים. לדברים אלה הצטרף שר האוצר שטייניץ, שאף אמר כי הגדלת הכנסות המדינה כתוצאה מהגדלת נטל המס על קטגוריות היוקרה - ולכן על השכבות המבוססות בחברה - היא מהלך מבורך.\nסופר ציין כי מס הקנייה והטבת המס יחושבו לכל מכונית בהתאם ל\"מדד ירוק\": נוסחה שאימץ משרד האוצר, המשקללת את פליטתם של חמישה מזהמים עיקריים. בהתאם לציון זה, תשויך כל מכונית לאחת מ-15 \"קבוצות זיהום\" - ובהתאם לקבוצות אלה ייקבע אם המכונית זכאית ל\"פרס\" - שעשוי להגיע עד לשיעור מרבי של 15,000 שקל. כפי שציין השר להגנת הסביבה ארדן, הציון \"הירוק\" של כל מכונית יפורסם ברבים כבר בתקופה הקרובה - בפרסומים רשמיים של יבואני הרכב, וכן באתרים של משרדי הממשלה.\nצעד נוסף הכלול ברפורמה הוא ביטול שיטת \"קבוצות שווי השימוש\": כיום מחושב המס החודשי שמשלמים עובדים המקבלים רכב צמוד, בהתאם לשבע קבוצות מחיר קבועות מראש, המתעדכנות פעם בשנה. בהתאם לתוכנית \"מיסוי ירוק\", חישוב המס החודשי (\"שווי שימוש\") יהפוך להיות ליניארי: המס יחושב כאחוז קבוע ממחיר המחירון של כל מכונית. האחוז שנקבע הוא 2.75% - ויישום שיטת החישוב החדשה יחל ב-1 בינואר 2010. באוצר מסבירים כי בשנה הראשונה לשינוי השיטה, יהווה שווי השימוש 2.35%, וזאת בהתאם למתווה ייקור שסוכם ב-2007. יש לציין כי עובדים הבוחרים מכוניות כלאיים, המשלבות מנוע חשמל עם מנוע בנזין או דיזל, ייהנו מהפחתה של 500 שקל מהתשלום החודשי.\nבדבריו, סופר ציין גם כי בהתאם לתוכנית, ייהנו מכוניות כלאיים ממס קנייה מופחת: עד 2010 יעמוד המס על 30%, כאשר לאחר מכן יועלה המס בהדרגתיות - ל-45% ב-2013 ול-60% ב-2014. בנוסף, כלי רכב שאינם פולטים מזהמים, כמו למשל מכוניות חשמליות, ייהנו מהטבת מס משמעותית: מס הקנייה למכוניות אלה יעמוד על 10% בלבד עד 2015, ולאחר מכן יעלה המס ל-30% עד 2019."}
{"article_id": "0,7340,L-3810651,00.html", "header_title": "מבחני ריסוק - תוצאות טובות למשפחתיות", "full_text": "שברולט קרוז ומאזדה 3 החדשה במשפחתיות, פולקסווגן שירוקו בין הספורטיביות ומרצדס E קלאס כמייצגת קטגוריית היוקרה. אלה ארבע מתוך 12 מכוניות חדשות שעברו בהצלחה את מבחני הריסוק החשובים של ה-Euroncap. כמו עוד שש אחרות, הן עשו זאת בהצלחה מרשימה, עם חמישה כוכבי בטיחות לכל אחת ואחת מהן. שתי מכוניות ברשימה נחלו כישלון:\nהקטנה\n\t זכתה בארבעה כוכבים בלבד, מכיוון שבאף אחת מגרסאותיה היא אינה מציעה בקרת יציבות כאבזור מקורי. טויוטה אורבן קרוזר, שאף הוזכרה ברשימת\n,\n\t זכתה בציון גרוע במיוחד - שלושה כוכבים בלבד.\nמכוניות נוספות שזכו בחמישה כוכבי בטיחות הן ב.מ.וו X1 החדשה, סיטרואן DS3, אינפיניטי FX, מרצדס GLK, אופל אסטרה ופיז'ו 5008. כל אלה עמדו\nלעומת הקרוז, הדגם השני שנבחן מבית שברולט,\n, זכה בארבעה כוכבים. 81% סבירים לגמרי בהגנה על נוסעים מבוגרים, 78% בהגנה על ילדים, 43% בהגנה על הולכי רגל ו-43% למערכות בטיחות.\nשל טויוטה לעומת זאת, מציע לדברי עורכי המבחן רק 58% הגנה לנוסעים בוגרים - הציון הנמוך ביותר במבחן הנוכחי, תוצאה אשר הובילה בין היתר לציון שערורייתי מבחינת טויוטה, של שלושה כוכבי בטיחות בלבד. הקרוזר זכה גם ב-71% הגנה על נוסעים ילדים, 53% בבטיחות הולכי רגל, ו-86% למערכות בטיחות.\nיש להזכיר כי עורכי מבחני הריסוק בודקים כיום את המכוניות בארבעה תחומים עיקריים, ומעניקים להן ציון נפרד בכל תחום - הגנה על נוסעים מבוגרים, הגנה על ילדים, הגנה על הולכי רגל ומערכות בטיחות. בנוסף זוכה כל מכונית למספר כוכבים כציון כולל.\nזכתה למשל בחמישה כוכבי בטיחות, כשהיא מקבל ציון של 86% לבטיחות מבוגרים, 77% לבטיחות ילדים, 58% לבטיחות הולכי רגל וציון של 86% בנושא מערכות בטיחות.\nזכתה בחמישה כוכבי בטיחות, כשהיא מקבל ציון של 89% לבטיחות מבוגרים, 76% לבטיחות ילדים, 44% לבטיחות הולכי רגל וציון של 86% בנושא מערכות בטיחות.\nזכתה בחמישה כוכבים, עם 89% בהגנה על מבוגרים, 79% הגנה על נוסעים ילדים, 37% בלבד בהגנה על הולכי רגל ו-97% (כמעט מרבי) במערכות בטיחות ברכב.\nזכתה בחמישה כוכבים, 87% הגנה על מבוגרים, 73% על ילדים, 53% הגנה על הולכי רגל במקרה של תאונה ו-71% למערכות בטיחות ברכב.\nזכתה אף היא בחמישה כוכבי בטיחות, עם 86% הגנה על מבוגרים, 84% בהגנה על ילדים, 51% הגנה על הולכי רגל ו-71% למערכות בטיחות.\nזכתה בחמישה כוכבים, בחלוקה הבאה: 86% לבטיחות מבוגרים, 77% לבטיחות ילדים, 44% בהגנה על הולכי רגל ו-99% כמעט מושלמים במערכות בטיחות.\nזכתה בחמישה כוכבים, 87% לבטיחות מבוגרים, 71% לבטיחות ילדים, 35% בהגנה על הולכי רגל ו-83% במערכות בטיחות.\nזכתה בחמישה כוכבים, 87% לבטיחות מבוגרים, 86% לבטיחות ילדים, 63% בהגנה על הולכי רגל, 71% במערכות בטיחות.\nזכתה בחמישה כוכבים, כשהיא מקבל ציון של 95% לבטיחות מבוגרים, 84% לבטיחות ילדים, 46% לבטיחות הולכי רגל וציון של 71% בנושא מערכות בטיחות."}
{"article_id": "0,7340,L-3495562,00.html", "header_title": "טויוטה: נייצר היברידית-נטענת ב-2010", "full_text": "טויוטה אישרה את השמועות על כוונתה לייצר מכונית כלאיים נטענת משקע חשמלי. ב\nהנערכת בימים אלה, הכריזו היפנים כי אכן בכוונתם לייצר מכונית כזו, ככל הנראה גרסה נטענת למחליפת הפריוס. היתרון הבולט של מכונית כלאיים נטענת, היא האפשרות להאריך את משך הנסיעה תוך שימוש במנוע חשמלי לא מזהם, ובכך לצמצם את הצורך במנוע בנזין ולהפחית בזיהום האוויר.\nכבר עתה, הפריוס של טויוטה היא אחת המכוניות הידידותיות ביותר לסביבה, לפחות על-פי נתוני פליטת המזהמים. נתון פליטת ה-CO2 למשל, נמוך מאוד ועומד על 104 גרם לק\"מ. לשם השוואה, יעד תקנות הזיהום האירופי לשנים הקרובות, עומד על 140 גרם - ומעורר התנגדות רבה מצד יצרניות הרכב, הטוענות כי יתקשו לעמוד בו.\nיתרון נוסף לטעינה חיצונית, נעוץ דווקא בביצועים. מנוע חשמלי נטען מאפשר יחידת כוח חזקה יותר, שמציעה ביצועים עדיפים. ובהקשר זה נציין כי מנוע חשמלי מציע את כל כוחו מסל\"ד אפסי, מה שמשפר מאוד את כושר ההאצה של המכונית בהשוואה לדגם בנזין מקביל.\nבטויוטה לא מפרסמים פרטים מלאים בנוגע למכונית הנטענת, שתעשה שימוש בסוללות ליתיום-יון מתקדמות במקום הניקל-מטאל המשמש את הפריוס כיום. סביר כי היא תהיה מהדור הבא של הפריוס, שרמז לגביו קיבלנו אשתקד\nמתערוכת\n.\n\t רמז למערכת הכלאיים הנטענת, הנמצאת בפיתוח זה זמן מה, ראינו במכוניות הניסוי מבוססות הפריוס\n,\n\t ושתמונותיהן מצורפות לכתבה.\nאת פיתוח הסוללות החדשות עבור מכונית הכלאיים הנטענת, מבצעת טויוטה בסיוע חברת מטסושיטה היפנית. השתיים צפויות להציג את המוצר הסופי לקראת 2010, וזמן קצר לאחר מכן לשווק אותו בארצות הברית, אירופה ויפן. בתחילה יתבצע השיווק רק בתוכנית החכרה (ליסינג) מצומצמת, אך אין ספק כי בתום הניסוי יוצעו מכוניות כאלו גם במספרים גדולים לציבור הרחב."}
{"article_id": "0,7340,L-3989278,00.html", "header_title": "מבחני ריסוק: מבוכה נוספת ללנדווינד הסינית", "full_text": "ארגון הבטיחות האירופי, EuroNCAP, מפרסם היום את תוצאות סדרת מבחני הריסוק האחרונים שערך למכוניות חדשות. בסך הכל נבחנו 14 מכוניות של 10 מותגי רכב שונים - רובן נמכרות בישראל. מרבית המכוניות השיגו כצפוי ציון של חמישה כוכבי בטיחות, הגבוה ביותר בדירוג שמעניק הארגון. עם זאת, שתי יצרניות לבטח לא יהיו מרוצות מהתוצאות - דגם ה-XF הספורטיבי של מותג היוקרה יגואר, השיג ארבעה כוכבים בלבד. גרוע ממנו בהרבה היה המיניוואן CV9 של היצרנית הסינית לנדווינד, שהשיג שני כוכבי בטיחות, מהתוצאות הגרועות ביותר שהשיג רכב כלשהו אי פעם.\nאנשי ארגון הבטיחות האירופי מציינים כי לנדווינד ביקשה להוכיח הפעם כי תוצאות\n,\n\t לא יחזרו על עצמם.\nלגבי התוצאה המאכזבת שהשיגה יגואר, אומרים בארגון הבטיחות כי ההגנה הצדית של המכונית הספורטיבית אינה מספקת, וכך גם ההגנה שהיא מספקת נגד פגיעת צליפת שוט. שתי מכוניות נוספות שהשיגו ציון מאכזב של ארבעה כוכבים בלבד, הן טנדר אמרוק של פולקסווגן, וניסאן מיקרה הקטנה.\nהולכי רגל"}
{"article_id": "0,7340,L-3681218,00.html", "header_title": "ג'נרל מוטורס מחשמלת את אופל", "full_text": "אופל חשפה בז'נבה את האמפרה (Ampera), מכונית שבימים כתיקונם אמורה לייצר עניין רב מאוד. מדובר ברכב כמעט-חשמלי, עם מנוע עיקרי הפועל בעזרת אנרגיה חשמלית, ומנוע בנזין קטן שמשמש כמסייע בלבד. אז נכון שזו אינה מכונית נקיה לחלוטין, אבל בהחלט מדובר בדגם בעל פוטנציאל להיות ידידותי למדי לסביבה.\nאז מדוע אם כך נותר הדוכן עליו הוצבה האמפרה די שומם? קודם כל, מכיוון שבימי המשבר הנוכחיים, קשה לדעת מהם סיכוייו להגיע לייצור סדרתי. אופל מבטיחה שתשווק את הדגם החדש, גרסה אירופית כמעט ללא שינויים לשברולט וולט, החל מסוף שנת 2011. אלא שדיווחים בתקשורת האירופית לגבי מצבה הקשה של היצרנית, והסירוב - לפחות בינתיים - מצד הממשלה להגשת סיוע, מעלים סימני שאלה בנוגע לסיכוייה להגיע לייצור. אחרי הכל, רק לאחרונה נודע כי ג'נרל מוטורס נאלצת להיפרד באופן בהול מסאאב, ושמועות דומות החלו לצוץ גם בנוגע לאופל.\nהאמפרה חוזרת על כמה מהשגיאות של הוולט, אותה פגשנו בתערוכת פריז. הבולטת בהן היא המרווח בתא הנוסעים. מאחור למשל, גובה העיצוב האווירודינמי"}
{"article_id": "0,7340,L-3890696,00.html", "header_title": "ב-2020: 5% מכלי הרכב בארה\"ב יהיו חשמליים", "full_text": ". על הקביעה הזו חתומה אחת מחברות השירותיים העסקים הגדולה בעולם, דלוייט (Deloitte) השוויצרית. החברה המוערכת, שמרכזה כיום בארה\"ב, פרסמה לאחרונה מחקר אודות שוק הרכב האמריקני בעוד עשור שנים. הערכה זו עומדת בניגוד גמור לתחזיות שונות של יצרניות רכב שונות.\nזרוע הייעוץ של דלויט האחראית על המחקר, קובעת כי בין 2% ל-5% מכלל שוק הרכב האמריקני יהיה חשמלי. לטענת החברה, הסיבה לכך שמדובר במחצית או אף פחות מהערכות מוקדמות, קשורה לבעיות מוכרות של מכוניות חשמליות, כגון טווח נסיעה מוגבל, זמן הטענה ארוך ועלות רכישה גבוהה.\nבהקשר זה ראוי להזכיר הערכה שפרסמה לאחרונה חברת ניסאן, יצרנית הרכב הגדולה הראשונה שתציע מכונית חשמלית (ליף) בהיקף רחב, כי עד 2020 יונעו 10% מכלל המכוניות החדשות שימכרו בארה\"ב בשנה בעזרת חשמל.\nנקודה נוספת עליה כדאי לתת את הדעת, מתייחסת למחיר הסוללה במכונית החשמלית, אחת מאבני הנגף במהלך פיתוחה והכנסתה לייצור. להערכת דלויט, מחיר\nעל-פי דלויט, ניסאן ויצרניות רכב גדולות אחרות, שיתחילו בשיווק מכוניות חשמליות עוד השנה, צפויות להיתקל בקשיי תדמית. \"רכישת מכונית בארה\"ב מתאפיינת במידה גבוהה של נאמנות-מותג\", מסביר רוברט היל מדלויט. ומי יצרנית המכונית החשמלית המועדפת על הקהל האמריקני?\nלפי סקר שנערך, 17% מהם יעדיפו לרכוש מכונית כזו מטויוטה, 15% מהונדה ו-12% מפורד. שברולט שתציג בקרוב את הוולט החשמלית, אולי המכונית החשובה ביותר של המותג זה עשרות שנים, זוכה לתמיכה של 8% מהקהל בלבד. ניסאן שפותחת את המתקפה עם הליף, ממוקמתשיעית עם 4% בלבד. טסלה, שהציגה מכונית חשמלית ספורטיבית, קיבלה 2%תמיכה.\nלדברי היל, המטרה החשובה ביותר של תעשיית הרכב היא לשכנע את הצרכנים בכדאיות רכישת רכב חשמלי. בדיוק כפי שנדרשה לעשות כאשר החדירה את הרכב ההיברידי. דלויט מעריכים כי מסע ההחדרה של מכוניות היברידיות בעשור האחרון, תהליך שבראשו עמדה טויוטה, עמד על סכום מוערך של 10 מיליארד דולר. סכום העתק מסביר את העובדה שמכוניות היברידיות כבשו עד עתה כ-3% מכלל השוק."}
{"article_id": "0,7340,L-4021116,00.html", "header_title": "ואלו המכוניות הבטוחות ביותר ב-2010", "full_text": "ארגון הבטיחות האירופי החשוב, מפרסם את רשימת המכוניות הבטיחות ביותר שבחן במהלך 2010, מתוך 29 מכוניות בסך הכל שעברו מבחני ריסוק לקביעת הציון. והחמש הזוכות הן: ב.מ.וו סדרה 5, אלפא ג'ולייטה, הונדה CR-Z, טויוטה ורסו וקיה ספורטאז'.\nבמבחן הריסוק מקבלים כלי הרכב השונים ציון בארבעה תחומים: הגנה על נוסעים מבוגרים, הגנה על נוסעים ילדים, הגנה על הולכי רגל ואמצעי בטיחות\nמלבד החמש המצטיינות ביותר, בוחרים שם גם לציין חמש מכוניות נוספות שזכו בציון גבוה וראויות לאזכור מיוחד - סוזוקי סוויפט, קיה ונגה, ב.מ.וו X1, פולקסווגן שאראן-סיאט אלהמברה וסיטרואן C4. לעומת זאת, הם לא שוכחים לציין לשלילה את לנדוינד CV9 הסיני שזכה בציון המחפיר של שני כוכבים בלבד, והטנדרון הקטן סיטרואן נמו, שקיבל שלושה כוכבים.\nאגב, השנה צפוי הארגון להתחיל בבדיקת יעילות מערכת בקרת היציבות (ESP) במכוניות הנבחנות. תוצאות המבחנים הראשונים בהן יבדקו בנוסף ביצועיה של המערכת, יתפרסמו לקראת סוף פברואר."}
{"article_id": "0,7340,L-3597920,00.html", "header_title": "שברולט וולט החשמלית נחשפה רשמית", "full_text": "זה מה שמקווים האמריקנים, שחשפו את הגרסה הסדרתית של המכונית פחות משנתיים לאחר שהוצגה\nבתערוכת דטרויט 2007. וכדי להקדים את המתחרות, ובראשן טויוטה - ששוקדת בימים אלה על פיתוח דור שלישי לפריוס וחוקרת גם אפשרות לטעינה חיצונית - הוולט נחשפת בתמונות ופרטים ראשונים שנתיים לפני תחילת השיווק.\nהוולט הסדרתית מציגה עיצוב ייחודי המזכיר את מכונית התצוגה, והושפע לדברי ג'נרל מוטורס בעיקר מדרישות המחלקה האווירודינמית. הייעד, טווח נסיעה של עד 64 ק\"מ (40 מייל) בלי שימוש בבנזין, חייב את המהנדסים להציע מכונית בעלת\nהתנגדות נמוכה ככל הניתן לרוח. לצורך כך יש לוולט צמיגים נמוכי חיכוך, סבכה קדמית סגורה, ספויילר אחורי ומבנה ייחודי לדלתות.\nעם התרוקנות המצברים או במהירות גבוהה (עד 161 קמ\"ש), מנוע בנזין ייכנס לפעולה וישפר את הביצועים וטווח הנסיעה. כדי להטעין מחדש את המצברים ללא שימוש במנוע הבנזין, יידרשו הלקוחות לשמונה שעות באמצעות חיבור המכונית לשקע חשמלי רגיל (120 וולט). שימוש בעמדת טעינה מיוחדת (240 וולט) יקצר את ההטענה לפחות משלוש שעות. ב-GM מעריכים כי עלות טעינת הוולט תעמוד מדי יום על פחות מעלות כוס קפה, גם לטעינה מלאה, וכי צריכת החשמל של המכונית נמוכה יותר מזו של מקרר ביתי.\nבג'נרל מוטורס לא מפרסמים נתונים על מנוע הבנזין, ומתייחסים אליו כאמצעי לטעינת המצברים. עם זאת, בסמוך לתחילת השיווק יפורסמו גם נתונים אלה, ובהם נתון חשוב במיוחד: מהי תצרוכת הדלק הממוצעת של הוולט, וכמה זיהום אוויר היא פולטת. נתונים אלה יהיו קריטיים לתדמיתה כמכונית ירוקה באמת, ועשויים להוות את ההבדל בין הצלחה לכשלון - במיוחד בהתחשב בכך שבג'נרל מוטורס העריכו בעבר כי\n- קרוב לכפליים מזה של טויוטה פריוס.\nלמרות מידות הממקמות אותה בין משפחתית קומפקטית למשפחתית גדולה, הוולט תציע רק ארבעה מקומות ישיבה. אורכה 440 ס\"מ, רוחבה 180 ס\"מ, גובהה 143 ס\"מ - ובסיס הגלגלים עומד על 268.5 ס\"מ. נפח תא המטען יהיה צנוע יחסית, עם 301 ליטר.\nבתא הנוסעים בחרו האמריקנים במה שנראה כמו עיצוב חדשני ומעניין, עם שני צגי תצוגה גדולים וניתנים להתאמה על-ידי הנהג, למצב המצברים (מסוג ליתיום-יון עם 220 תאים), מהירות הנסיעה ועוד. הקונסולה המרכזית כולה מעוצבת בסגנון של טלפונים סלולריים, במה שמכנים בענקית הרכב כ\"תצוגת מסך מגע\".\nהוולט תשווק בארצות הברית החל בסוף שנת 2010. מחיר רשמי עדיין אין, ולפי בכירים ב-GM-אירופה ביבשת הקלאסית תשווק בתחילה גרסה הנושאת את שם אופל. רק חודשים ספורים לאחר מכן, תצטרף הוולט גם לשוק האירופי. ומה איתנו? מחברת UMI, יבואנית שברולט, נמסר ל-ynet כי יש כוונה לשווק את הוולט גם אצלנו. תאריך יעד לשיווק עדיין אין, אך השאיפה היא לעשות זאת זמן קצר ככל הניתן לאחר השקתה באמריקה."}
{"article_id": "0,7340,L-3460467,00.html", "header_title": "פרטים ראשונים: תצוגת הונדה בטוקיו", "full_text": "הונדה חשפה תמונות ומעט מאוד פרטים על שתי מכוניות תצוגה שתחשוף בתערוכת טוקיו הקרובה. תערוכת הרכב הדו-שנתית של יפן, שנפתחת מדי שנתיים זו הפעם ה-40, תצא לדרך ב-27 באוקטובר ותנעל שעריה ב-11 בנובמבר.\nכמו מתחרותיה היפניות, עליהן סיפרנו לכם בכתבות הקודמות, גם הונדה תגיע לתערוכה עם מכוניות תצוגה. במקרה של הונדה יש שתיים כאלה, אחת קטנטנה במיוחד ולגירוי הדימיון, השנייה ספורטיבית-היברידית עם הפנים לייצור.\nאחרי שנים רבות של העדרות, הספורטיבית הקטנה של הונדה (שכונתה בעבר CR-X) תחזור בשנה הבאה. ה-CR-Z, מכונית הקופה הקטנה בעלת הנעת הכלאיים (שילוב בנזין וחשמל לחסכון בדלק וזיהום), היא רמז עבה לכך. למעשה, ניתן לצפות כי גרסה סדרתית, ששמה עדיין לא ידוע, תהיה דומה להפליא למכונית התצוגה.\nהבסיס יהיה ככל הנראה הסיוויק הנוכחית - כלומר פלטפורמת הנעה קדמית - ובחרטום יתייצב, בין השאר, מנוע ה-2.0 ליטר המרשים של הונדה, לו 200\nמכונית התצוגה השנייה של הונדה בטוקיו תהיה פויו (PUYO), שם שפירושו \"אוֹנוֹמָטוֹפֵּאָה שמבטאת את התחושה כשנוגעים בגופה הרך של המכונית\". אם התעלפתם, אל תאשימו אותנו - כך מסבירה את הדברים הונדה, מילה במילה.\nבכל מקרה, עם שם כזה אתם בוודאי לא מופתעים לגלות שהפויו נהנית ממרכב בעל חומרים רכים, זאת לדברי היפנים כדי לשפר את בטיחותה. מעבר לכך, אין פרטים טכניים או מידע מלא, וגם כאן נאלץ להמתין לתערוכה.\nאגב, התצוגה של הונדה השנה תהיה תחת הסיסמה \"עבור ההנאה הבלתי נגמרת של תנועה על כדור הארץ\", מה שאמור לסמל הנאה מנהיגה ושמירה על איכות הסביבה."}
{"article_id": "0,7340,L-3472832,00.html", "header_title": "הונדה תשווק מכונית מימן סדרתית", "full_text": "צעד גדול קדימה לתוכנית המימן של הונדה. היפנים הכריזו בתערוכת\nכי ה-FCX, מכונית מימן משפחתית, תשווק החל בקיץ 2008 תחת השם FCX קלריטי (Clarity, בהירות). מדובר בגרסה הסדרתית לאב הטיפוס FCX\n.\nהמכונית החדשה, שמתודלקת במימן ופועלת בטכנולוגיית תא-דלק, תשווק במסגרת תוכנית חכירה (ליסינג) בלבד. השיווק יתבצע תחילה בלוס אנג'לס, ובשלב זה לא ידוע האם או מתי צפוי שיווק נרחב יותר, או מכירת כלי רכב לבעלות הלקוחות. תוכניות ליסינג מסוג זה מוגבלות בזמן (במקרה זה - שלוש שנים), ובסופן מוחזרת המכונית ליצרנית הרכב ובדרך כלל מושמדת.\nה-FCX קלריטי שהוצגה בלוס אנג'לס, מציעה נתונים משופרים בהשוואה למכונית התצוגה משנה שעברה. יש לה יחידת מימן מחוזקת וקומפקטית יותר, עם 136 כ\"ס לעומת 117. היא תוכל לנסוע 434 ק\"מ בין תדלוקים, תצרוכת דלק המקבילה ל-24 ק\"מ לליטר במנועי בנזין. בהונדה טוענים כי מדובר בתצרוכת דלק טובה פי 3-2 ממכונית בנזין בגודל מקביל, או פי 1.5 ממכונית כלאיים (בנזין-חשמל) מקבילה. כל זאת, בזמן שלא נפלט זיהום אוויר כלשהו כתוצאה מפעולת המנוע. תוצר הלוואי היחיד של פעולת מנוע מימן, הוא מים זכים.\nה-FCX קלריטי תצויד במצברי ליתיום-יון לאגירת האנרגיה החשמלית, והם יטענו הן על-ידי המנוע והן באמצעות אנרגיית האטה ובלימה. מנוע תא-דלק פועל באמצעות תגובה כימית, המתרחשת בין מימן לבין חמצן הנשאב מהאוויר. האנרגיה הכימית שנוצרת מתורגמת לאנרגיה חשמלית, שבתורה מניעה את הגלגלים.\nמי שיחפוץ באחת מהמכוניות שיוחכרו, יידרש לשלם 600 דולר לחודש למשך שלוש שנים. סכום זה כולל ביטוח והוצאות תחזוקה. ואם הזכרנו תחזוקה, נספר כי זו תתבצע במרכז השירות היחיד של הונדה שמסוגל לטפל ב-FCX, בלוס אנג'לס. המכונית תועבר לשם בעת הצורך על-ידי הונדה, ובתום הטיפול תוחזר לסוכנות הקרובה ביותר ללקוח."}
{"article_id": "0,7340,L-3142645,00.html", "header_title": "המכונית המסוכנת בעולם?", "full_text": "כך תיארו בוחני הריסוק המנוסים את תוצאות המבחן שנערך למכונית הסינית הראשונה שמשווקת באירופה. אנחנו משוכנעים שאתם מעוניינים לדעת למה, בעיקר לאור כניסתם הצפויה של מספר מותגים סינים לשוק הרכב המקומי. הוידאו מצורף - הביטו בו בעיון ותארו לעצמכם כיצד היו נראים בני אדם בשר ודם, במקום בובות הניסוי.\nיצרני הרכב הסינים, הכוח העולה והמאד מאיים על תעשיית הרכב העולמית, ספג בימים האחרונים מהלומה אדירה. מועדון הנהגים הגדול באירופה ומהחשובים והמשפיעים בעולם, ה-ADAC הגרמני, ערך מבחן ריסוק ראשון למכונית סינית. הנבחנת הצפויה הייתה לנד-ווינד, מכונית סינית ראשונה שיצאה לשיווק באירופה.\nהריסוק החזיתי בוצע תוך פגיעה חלקית במכשול, במהירות \"לא-גבוהה-מדי\" של 64 קמ\"ש. בנוסף בוצע ריסוק צד, בו דימו הבוחנים מכונית שפוגעת בלנד-ווינד בקרבת הנהג, במהירות נמוכה יותר של 50 קמ\"ש \"בלבד\". התוצאות - בריסוק החזיתי כשל הרכב באופן מחפיר, תוך סכנה גדולה מאד לחיי הנוסעים. זכרו, כל זאת במהירות שכיחה למדי, לעיתים אפילו בתוך התחום העירוני. הנפגע העיקרי במבחן היה הנהג. למרות כרית האוויר הוא נחבט קשות בגלגל ההגה (שקרס בניסוי שלא כנדרש), בקונסולה המרכזית והעילית ובמרכב. הביטו שוב.\nלמרות שב-ADAC נמנעים מלתאר במדויק את הפציעות מהן עשוי נהג כזה לסבול לאחר התאונה, הרי שלא הייתה להם כל בעיה לציין כי בובת הריסוק סבלה מפגיעות חמורות בכל חלקיה. לטענתם, סיכויי ההישרדות במקרה של תאונה כזו הם נמוכים, לכל היותר. להערכתם, תאונה כזו תביא לפגיעה חריפה בחזה הנהג, רגליו, ידיו וראשו. הנוסע שלצדו יסבול מפגיעות קשות בגפיו העליונות ובחזהו, בראשו וקרסוליו.\nבסך הכל קיבל הרכב\nבודדת מתוך\nאפשריות בריסוק החזיתי. בריסוק צד קיבל הרכב ציון של 12 מתוך 16 נקודות, ואילו בהגנה על נוסעים קיבל ציון נמוך של 13 מתוך 37 נקודות. מעניין לציין, אך ההגנה על ילדים זכתה דווקא לציון מניח את הדעת.\nב-ADAC, מקור סרט הוידאו המצורף, מגדירים את תוצאות הלנד-ווינד כ\"קטסטרופליות\", ומציינים כי מעולם, ב-20 שנות פעילות הארגון, לא חזו בביצוע כה רע של רכב במבחן ריסוק. בארגון קראו ליצרנית הלנד-ווינד, חברת ג'ינגלינג מוטור, לשפר באופן מיידי וקיצוני את בטיחות הרכב אותו הם מעוניינים לשווק באירופה.\nתעשיית הרכב, תקשורת מקצועית, ארגונים שונים, זרוע מחוקקת ואוכפת. אפילו משרדי התחבורה והאוצר בישראל. כולם מדברים בשנים האחרונות על בטיחות מכוניות במקרה של תאונה. בצדק גמור. הנזק שגורמות תאונות הדרכים והנפגעים בהן, הוא עצום. לא רק לנפגעים עצמם ובני משפחותיהם, אלא גם למדינה החייבת לתמוך בהם באשפוז, שיקום, פיצוי ותשלומים קבועים.\nעל רקע זה הפכו מבחני ריסוק מכוניות שונים, מי יותר ומי פחות, לאחד האלמנטים החשובים בפיתוח מכוניות חדשות ושיווקן. אם זה ה-EuroNCAP הנחשב, ארגוני נהגים גדולים בארצות אירופה וארה\"ב, תאגידי ביטוח ואפילו הממסד. כולם מרסקים מכוניות ומבססים פעילות שיווקית ותכנונית עתידית, לפי התוצאות שהושגו.\nמועדון ה-\nהוא אחד מהחברים הוותיקים בתוכנית מבחני הריסוק של\n,\n\t ונחשב לגוף מוטורי בעל כוח והשפעה בגרמניה. המבחן, שתוצאותיו לפניכם, בוצע לפי התקן המחמיר של יורואנקאפ ובאותם תנאים. את הלנד-ווינד משווק באירופה צעיר בלגי, שראיון עמו קיים לאחרונה ynet\n."}
{"article_id": "0,7340,L-3376558,00.html", "header_title": "האם זו טויוטה פריוס הבאה?", "full_text": "טויוטה הציגה בתערוכת ז'נבה את ההייבריד X, שכפי ששמה מרמז היא מכונית כלאיים המשלבת בין מנוע בנזין לבין מנוע חשמלי. המטרה המוצהרת: לאפשר ביצועים דומים לאלה של מכונית קומפקטית או משפחתית, תוך הפחתה משמעותית בתצרוכת הדלק ובפליטת המזהמים.\nבטויוטה לא מספרים אילו מנועים משמשים את ההייבריד X, מה שמקשה על זיהוי הפוטנציאל הגלום בה. האם מדובר במחליפה לטויוטה פריוס? הפרופורציות, המיצוב והממדים נראים מתאימים. עם אורך של 450 ס\"מ לעומת 445.5 בפריוס, ובסיס גלגלים שמציג קפיצה הכרחית בקבוצה - מ-270 ס\"מ כיום ל-280 בתצוגה - העניינים בהחלט מסתדרים. ממד הרוחב של המכונית החדשה עומד על 185 ס\"מ (172.5), וגובהה 144 ס\"מ (149 בפריוס), משתלבים קצת פחות.\nבטויוטה מספרים כי מדובר במכונית ארבע-מושבית, הנועדה להציע שפע מרחב לנוסעים. מבט מקרוב מאושש את ההבטחות, עובדה קלה כמובן לביצוע כשמדובר במכונית תצוגה לא מחייבת. ואם כבר דיברנו על מראה עיניים, נספר שממש כמו הפריוס ההייבריד X לא תזכה באף פרס לעיצוב היפה ביותר. או מעורר ההשראה. תא הנוסעים המסוגנן, לעומת זאת, נהנה מסיכויי הגעה לייצור גבוהים כמעט כמו הסיכוי שראש הממשלה ושר הביטחון ישארו בכסאם עד תום הקדנציה.\nאגב, על עיצוב המכונית - שהיתה האטרקציה המרכזית של טויוטה בתערוכה, לצד מכונית התצוגה מדטרויט (\n,\n\t מכונית ספורט היברידית) - חתומה סדנת העיצוב האירופית של טויוטה, ED2 הצרפתית."}
{"article_id": "0,7340,L-3221019,00.html", "header_title": "מבחן ריסוק: תוצאה מחפירה לשברולט אביאו", "full_text": "זו לא רמת הבטיחות שמצופה ממכונית חדשה. שברולט אביאו, שמבוססת על דגמי דייהו הקוריאנית, זכתה לציון שני כוכבים עם הערת אזהרה במבחן הריסוק האירופי EuroNCAP. מדובר באחד הציונים הנמוכים ביותר מאז שנת 2000 וביצוע חריג ברמתו בנוף המבחנים השנים האחרונות. הציון הנמוך התקבל במסגרת סדרת המבחנים האחרונה של יורואנקאפ, שכללה שישה דגמים שמרביתם מתוכננים לשיווק בישראל. רק שניים זכו לציון חמישה כוכבים, שניים לארבעה, אחד לשלושה כוכבים והאביאו לשניים עם הערת אזהרה.\nאחרי שהורגלנו לשורה של מכוניות שזכו לציון חמישה כוכבים מרבי, נראית התוצאה של האביאו נמוכה במיוחד. הגרסה שנבחנה אינה משווקת עדיין בישראל, אך צפויה להגיע לכאן בסביבות חודש מאי כדגם 2007. זוהי אמורה היתה להיות גרסה משופרת מבחינה בטיחותית, כפי שהבטיחו אנשי שברולט-קוריאה עם חשיפתה לפני מספר חודשים. מכונית זו תחליף למעשה את האביאו סדאן שמשווקת בישראל, שלא נבחנה אך להערכת ארגון EuroNCAP עלולה להציע רמת בטיחות נמוכה עוד יותר.\nהאביאו זכתה לציון שני כוכבים עם הערת אזהרה, בגין סכנה יוצאת דופן שנרשמה בריסוק החזיתי. במבחן זה נרשמו עומסים גבוהים במיוחד לחזה הנהג, ובמקרה תאונה אמיתית התוצאה עשויה להיות קטלנית. בריסוק צידי, עם זאת, הצליחה האביאו לרשום רמת הגנה גבוהה. הציון לריסוק החזיתי עמד על שלוש נקודות בלבד (19%), בעוד שלריסוק הצידי הוענקו 17 נקודות (97%). האביאו זכתה גם לשלושה כוכבים בינוניים בהגנה על ילדים (מתוך חמישה), ואילו הציון לפגיעה בהולכי רגל מכובד - שלושה כוכבים (מתוך ארבעה).\nבשלב זה לא ידוע האם בשברולט-קוריאה יבצעו שיפורים לאביאו בעקבות התוצאות הקשות. עם זאת כדאי לציין כי במקרים רבים יצרניות הרכב מבצעות שדרוגים בטיחותיים במטרה לשפר את תוצאות המבחנים, וייתכן כי בעקבות פרסום התוצאות יבחנו אנשי שברולט מחדש את האביאו.\nמ-UMI, יבואנית שברולט לישראל, נמסר ל-ynet כי הם בוחנים את הנושא ומצפים גם לתגובת ג'נרל מוטורס, לקראת תחילת שיווק המכונית בישראל שיתבצע בחודשים הקרובים.\nמלבד האביאו נבחנו כאמור עוד חמש מכוניות. על אלפא 159 והציונים המרשימים שלה\n,\n\t ואל מועדון החמישה כוכבים מצטרפת כעת גם פיז'ו\nמבין המכוניות שנבחנו, בלטה לרעה גם הסראטו של קאיה. המשפחתית הקומפקטית קיבלה רק שלושה כוכבים בהגנה על נוסעים, שלושה בהגנה על ילדים ורק כוכב אחד בהגנה על הולכי רגל. תוצאות אלה מצטרפות לביצועים לא מרשימים של הסראטו גם\n,\n\t אם כי בעקבות אלה ביצעה קאיה\n.\n\t אבל זה לא הספיק לבדיקה האירופית המחמירה.\nבסדרת המבחנים האחרונה נבחנו גם יונדאי טוסון וסוזוקי SX4. הטוסון הוא רכב השטח הנמכר בישראל, וזכה לציון טוב של ארבעה כוכבים בהגנה על הנוסעים. ציון של שלושה כוכבים בהגנה על ילדים נחשב לבינוני בלבד, ואילו בהגנה על הולכי רגל הסתפק הטוסון בכוכב אחד ובודד.\nה-SX4 החדש של סוזוקי,\n,\n\t קיבל אף הוא ארבעה כוכבים בהגנה על נוסעים. דירוג של שלושה כוכבים בהגנה על ילדים הוא סביר בלבד, אבל שלושה כוכבים בהגנה להולכי רגל עבור הסוזוקי היא תוצאה נאה לרכב שטח (באופן מעניין ב-NCAP הגדירו אותו דווקא כסופר-מיני)."}
{"article_id": "0,7340,L-3429649,00.html", "header_title": "טויוטה מחברת את הפריוס לשקע החשמל", "full_text": "טויוטה החלה בניסוי שטח במכונית כלאיים נטענת. מדובר בפריוס בעלת מערכת חשמל משודרגת, שבניגוד לגרסה הרגילה ניתנת לטעינה בעזרת שקע חשמל ביתי. כל מה שצריך הוא לחבר צידו אחד של כבל הטעינה לשקע הביתי, ואת הצד השני לפריוס. בין שעה לארבע שעות לאחר מכן (בהתאם לסוג השקע) והמכונית שלכם טעונה לנסיעה.\nהפריוס הרגילה שמשווקת בישראל, מציעה מערכת כלאיים \"סגורה\", בה טעינת המצברים נעשית באמצעות אנרגיית בלימה ובסיוע המנוע. בפריוס העתידית, תתאפשר טעינה גם בעזרת שקע החשמל, מה שיאפשר לדברי טויוטה להציע מערכת כלאיים חזקה יותר, ובעל טווח נסיעה מוגדל. הפריוס הנטענת תאפשר שיוט לאורך עד 13 ק\"מ ללא כל שימוש במנוע הבנזין, ובמהירות של עד 100 קמ\"ש. במצב זה המכונית לא מייצרת זיהום אוויר כלל.\nכמו אחותה הרגילה, גם לפריוס החדשה יהיה מנוע בנזין בנפח 1.5 ליטר עם 76 כ\"ס. אלא שההספק המשולב יחד עם מנוע העזר החשמלי התחזק משמעותית, ומציע כעת 136 כ\"ס במקום 110 כיום. עובדה זו הוצגה באמצעות שדרוג מערכת הכלאיים, וכעת בטויוטה ממתינים לתקינה ממשלתית שתקבע את רמת זיהום האוויר של המכונית. הפריוס הרגילה, לפי המבחנים הנהוגים כיום, פולטת 104 גרם פחמן דו-חמצני (CO2) לכל ק\"מ נסיעה, מהנתונים הנמוכים ביותר בתעשייה.\nמטויוטה נמסר כי במהלך התקופה הקרובה, יצאו לדרך שמונה יחידות של הפריוס הנטענת למסע ברחבי יפן. מדובר במכונית ראשונה מסוגה המאושרת לתנועה בכבישים ציבוריים, ובעתיד מקווים היפנים לבחון אותה גם בכבישי אירופה וארצות הברית. מטרות הניסוי העיקריות הינן לוודא את טווח הנסיעה החשמלי בעולם האמיתי, לסייע בפיתוח התקינה למכוניות נטענות ולוודא שמערכת הכלאיים המשודרגת מוכנה לשיווק.\nלפי ההערכות, טויוטה תציע פריוס נטענת בתוך מעט יותר משנה. הפריוס הרגילה, שמשווקת מזה כארבע שנים, מחזיקה מאז השקתה בתואר מכונית הכלאיים הנמכרת ביותר בעולם, ואחראית ליותר מ-50% מכלל מכירות הכלאיים בעולם."}
{"article_id": "0,7340,L-3559621,00.html", "header_title": "החשמלית של שברולט תהיה יקרה - ותפסיד כסף", "full_text": "כמה תעלה חשמלית אמריקנית סדרתית ראשונה בעידן המודרני? בוב לוץ, סגן נשיא ג'נרל מוטורס, הודיע לאחרונה כי שברולט וולט החשמלית צפויה לעלות כ-40,000 דולר (135,000 שקל), כאשר תשווק לראשונה בסוף 2010. מדובר בהערכה גבוהה בלא פחות מ-10,000 דולר לעומת המחיר הקודם בו נקב לוץ, מהדוחפים הבולטים של הפרויקט היומרני.\nואלו לא הצרות היחידות. לטענת לוץ, למרות תג המחיר הגבוה - כמעט כפליים ממחיר טויוטה פריוס - הוולט תגרום להפסד לקונצרן האמריקני. מסתבר שעלויות הפיתוח האדירות וטכנולוגיית מצברים שעדיין בחיתוליה, יגרמו לכך שכל מכונית תימכר במחיר נמוך יותר מכפי שעלה לפתח ולייצר אותה. עם זאת, לוץ מבטיח כי פיתוח המכונית נמצא בשיאו וכי היא תימכר גם במחיר הפסד.\nלדבריו, החשיבות של הוולט היא לא רק בגרף הרווחים, אלא גם כמקדמת תדמית. כמו כן, היא אמנם תפסיד כסף, אבל תסייע לפיתוח מכוניות חשמליות נוספות (בהן גם גרסת אופל שתשווק באירופה), ואלו כבר עשויות להיות ריווחיות. לוץ, אחד המוערכים בתעשיית הרכב העולמית, מעריך כי מכוניות חשמליות ומימן יהוו כרבע ממכירות רכב חדש באמריקה בשנת 2025 - רק 17 שנה מהיום.\nלוץ מעריך עוד כי GM תוכל למכור כ-10,000 יחידות מהוולט כבר ב-2011, ואילו ב-2012, שנתיים לאחר השקתה, תרשום יותר מ-60 אלף יחידות שנמכרו בשנה."}
{"article_id": "0,7340,L-3308776,00.html", "header_title": "FCX - העתיד על-פי הונדה", "full_text": "הונדה הציגה דור חדש של FCX, מכונית המימן המבטיחה. מדובר בדגם בעל מנוע תא-דלק מתקדם, הצורך מימן ומייצר ממנו חשמל (אנרגיה), בתהליך שתוצר הלוואי היחיד שלו הוא מים - לא מזהמים כמובן. מכאן שמכונית תא-דלק ידידותית לסביבה, ולמעט תהליך יצור מימן אינה מזהמת כלל. עתיד נקי? בהחלט.\nה-FCX הזו מחליפה מכונית שונה שסיימה את מחזור הניסוי שלה, וכמוה תושק בשלב ראשון אך ורק לצורך ניסוי. שלא כמו מכוניות תצוגה רגילות, ה-FCX היא אב-טיפוס המסוגל לנוע באופן מלא, ומשמש לבחינת הטכנולוגיה בתנאים אמיתיים. שלב ראשון של הניסוי יבוצע באופן פנימי בהונדה, ואילו ב-2008 צפויה ה-FCX להימכר (בליסינג) למספר לקוחות בארה\"ב ויפן, ואלו יעניקו בתמורה משוב על תנאי נסיעה יומיומיים. בתום הניסוי חוזרות המכוניות להונדה לצורך ניתוח התוצאות.\nה-FCX החדשה מתקדמת מקודמתה, ומציגה שיפור בכל התחומים. למשל ביחידת הכוח, שכעת מתוכננת כך שהמימן והמים בה, יזרמו במאונך במקום אופקית.\nל-FCX החדשה יש גם טווח נסיעה ארוך יותר, שעומד על עד 570 ק\"מ, באמצעות 171 ליטר מימן. גם כאן מדובר בשיפור ניכר, של 30% לעומת הטווח הקודם. לחלק מכך אחראים גם תכנון טוב יותר של יחידת הכוח ותיבת ההילוכים, השוכנים כעת יחד ושוקלים 180 ק\"ג (40%) פחות משילוב המנוע-גיר הקודם.\nמנוע תא הדלק עצמו שוקל 20% פחות, וקומפקטי ב-30%, מבטיחים היפנים. הוא מסוגל גם להניע בטמפרטורה של 30 מעלות צלזיוס מתחת לאפס, שיפור של 10 מעלות לעומת היחידה הקודמת. כדאי לזכור כי הנעה בתנאי קפיאה היתה אחד המכשולים הגדולים שעמדו בפני הטכנולוגיה הזו בעבר, והונדה היתה מהראשונות לטפל בה ב-FCX הקודמת.\nבהונדה מתגאים גם בכך שטכנולוגיית תא-דלק יעילה במיוחד. לעומת אובדן כוח של כ-80% במנוע בעירה פנימית, או 70% ביחידת כלאיים (בנזין-חשמל), שומר מנוע המימן על 60% מתפוקתו.\nלא הכל טכנולוגיה\nאבל מלבד ההתקדמות הנאה בתחום מנוע המימן, חשוב לציין כי ה-FCX החדשה לא רק מתוחכמת מבעבר, אלא בעיקר נראית הרבה יותר טוב. העיצוב החדש נראה מודרני ואף עתידני, וזונח את הפרופורציות הלא מחמיאות שהיו בדור הקודם.\nשינוי נרשם גם בממדים, עם אורך של 476 ס\"מ, רוחב של 186.5 וגובה של 144.5 ס\"מ. אורך בסיס הגלגלים לא נמסר. המידות שכן פורסמו מהוות צמיחה גדולה לעומת העבר, אז הסתפקה ה-FCX ב-416.5 ס\"מ בלבד בין פגוש לפגוש. בהונדה מבטיחים כי תודות לצמיחה זו בממדים, ולתכנון יעיל יותר של תא הנוסעים, המרווח שם צמח משמעותית.\nוגם - דיזל לא מזהם\nעד שטכנולוגיית המימן תצבור תאוצה, ככל הנראה לא לפני 2010, משקיעים בהונדה גם בטכנולוגיות ישנות. לתחום הדיזל למשל, נכנסו היפנים באיחור לא אופנתי וכעת הם מתחילים לכפר על כך. והשלב הבא - הפחתת זיהום האוויר.\nלמנוע ה-2.2 ליטר טורבו-דיזל של האקורד יצטרף בקרוב מסנן חלקיקים חדש, המאפשר לצמצם פליטת גז NOx (חנקן חמצני) מסוכן, עד לרמה זהה למנוע בנזין. זאת, באמצעות שימוש בהליך כימי ההופך את ה-NOx לחנקן לא מזיק באמצעות אמוניה. אנחנו בעד."}
{"article_id": "0,7340,L-3349663,00.html", "header_title": "שברולט מציגה צעצוע חשמלי", "full_text": "רגע לפני פתיחת תערוכת דטרויט, שעה שלמה אם לדייק, מובילים אותי אנשי ג'נרל מוטורס למפגש מיוחד. בחדר קטן לצד הדוכן נמצאת רשימה לא קטנה של מכובדים, בראשם\nהאגדי. וכולם רוצים שנבין עד כמה הוולט, מכונית התצוגה שיחשפו בעוד שעות ספורות בתערוכה, חשובה עבורם. לא ממש מפתיע, בהתחשב בעובדה שמדובר במכונית היברידית, מילת הקסם שמושכת כיום את האמריקנים אפילו יותר מקרוס-אובר. מילת מפתח שמחברת אותם לידוענים-סלב'ס-ליברלים-בעלי משכורת גבוהה בהרבה מהממוצע."}
{"article_id": "0,7340,L-3254567,00.html", "header_title": "רכבי המימן של מרצדס עובדים קשה", "full_text": "60 מכוניות, 36 אוטובוסים ועוד מספר מסחריות, כולם מונעים באמצעות מנועי מימן, השלימו יחד יותר משני מיליון קילומטר של נהיגת ניסוי. כל זאת במסגרת תוכנית פיתוח ההנעה האלטרנטיבית במרצדס, באמצעות טכנולוגיית \"תא-דלק\".\nטכנולוגיה זו מאפשרת תדלוק המכונית באמצעות מימן, ובתהליך היוצר חשמל ללא תוצרי לוואי מזהמים, מונעת המכונית. מנוע תא-דלק פועל ללא צורך בדלק מאובנים (בנזין למשל), ותוצר הפעולה היחיד שלו הוא מים זכים, אותם ניתן אפילו לשתות בביטחה.\nבמסגרתה ניסוי ארוך הטווח שעורכת מרצדס, 60 מכוניות מדגם ה-A קלאס, 36 אוטובוסים ומספר מסחריות מדגם הספרינטר הצטרפו לשוק העבודה. כלי הרכב הללו, עם ההנעה האלטרנטיבית, פרוסים ברחבי העולם ומשמשים חברות פרטיות ששכרו אותן ממרצדס לצורך ביצוע עבודה רגילה. המכוניות מבצעות מסעות שילוח והובלה, הסעת נוסעים ועבודות נוספות באופן שגרתי לחלוטין, ובמרצדס משתמשים במידע שמתקבל מניסיון החברות כדי לייעל ולשפר את מערכת ההנעה המתקדמת.\nנכון להיום, השלימו דגמי ה-A קלאס נסיעה של 705,000 ק\"מ (11,750 ק\"מ בממוצע למכונית) ו-21,600 שעות עבודה. האוטובוסים של מרצדס השלימו כבר"}
{"article_id": "0,7340,L-3458996,00.html", "header_title": "סוזוקי מציגה: קטנות עם עתיד גדול", "full_text": "ההכנות ל\n,\n\t שתיפתח ב-27 באוקטובר ותינעל שעריה ב-11 בנובמבר, כבר בעיצומן. וגם סוזוקי, יצרנית המכוניות הקטנות (וקצת שטח), כבר ערוכה לצאת לדרך. ארבע מכוניות תצוגה היא מתכננת לחשוף בתערוכה הביתית, אחת מהן הופכת ממכונית אחת - לשלוש.\nהראשונה והחשובה מכולן היא הקיזאשי 2, המשך למכונית התצוגה\n(Kizashi) ממנה התרשמנו בתערוכת פרנקפורט בחודש שעבר. הפעם יורדת המשפחתית הגדולה לשטח בגרסת קרוס-אובר, המתאימה לאופנה החמה ביותר בתעשיית הרכב. גם הפעם יש לה מנוע V6 בנפח 3.6 ליטר, ותיבת שישה הילוכים אוטומטית. סביר כי גם גרסה זו תגיע לייצור סדרתי, בשינויים מתבקשים.\nמלבדה יציגו בסוזוקי מכונית אחת, שהופכת לשלוש. היא נקראת ססטיינבל מוביליטי (Sustainable Mobility, ניידות בת-קיימא), ומציגה רעיון מקורי ומעניין - שתי מכוניות זעירות, שנכנסות לתוך מעין תא אישי מתנייד. למכונית הקונכיה קוראים SSC (ר\"ת של Suzuki Sharing Coach, מרכב חלוקה של סוזוקי), ואילו החד-מושביות מכונות PIXY.\nמי שירצה את המרכב שלו כמכונית ספורט או סירה, יוכל לבחור בהתאמה ב-SSF ו-SSJ, לתוכם תיכנס PIXY אחת. תודו שזה מבריק - משאירים את המכונית הגדולה בחניון מחוץ לעיר, ונעים בתוך הכרך העמוס עם יחידת תנועה אישית וקומפקטית במיוחד.\nעוד בטוקיו, יציגו היפנים את ה-X-הד (X-Head), מעין משאית מיניאטורית ומדליקה, שמציעה אפשרויות אחסון מגוונות. אפשר לאבזר אותה בתא מטען בעיצוב מסוגנן - לחובבי האופנה, או במקום במיטה זוגית. כמו כן, ה-X-הד יכולה להוביל יחידת חילוץ והצלה ניידת.\nולסיכום, הכי פחות מופרעת: סוזוקי תציג גם את הפאלטה (Palette), מכונית מיקרו עירונית לארבעה נוסעים. בסוזוקי מדברים על עיצוב שמתאים \"להורים שאוהבים לבלות עם ילדיהם, ולצעירים שמבלים עם חברים\". הביטו בתמונות, ושיפטו בעצמכם. מפרטים טכניים של המכוניות, שהוצגו תחת הנושא \"מכוניות קטנות עם עתיד גדול\", עדיין לא פורסמו."}
{"article_id": "0,7340,L-3458837,00.html", "header_title": "בינתיים לתצוגה: רעיונות חדשים לסובארו", "full_text": "אחרי שאתמול פרסמנו תמונות רשמיות ראשונות ופרטים עדכניים אודות ה\n,\n\t רפליקת הראלי של היצרנית היפנית, היום אנחנו מדווחים על שני דגמים חדשים. כל אחד מהשניים מציג בדרכו את עתיד החברה. הראשון הוא למעשה גרסת טרום ייצור לדגם קיים, השני מעניק מענה לסערת איכות הסביבה בתעשיית הרכב. במקרה של האקסיגה אתם צופים בגרסת סטיישן עתידית ללגאסי - במקרה של ה-G4e זו בעיקר הצהרת כוונות בנושא טכנולוגיה נקייה, אם כי לא מן הנמנע שמדובר גם ברמז לסופר-מיני עתידית.\nנתחיל במכונית שנראית מעניינת יותר עבור השוק המקומי, וקרובה משמעותית לעליה על הכביש - האקסיגה (Exiga). לטענת סובארו מדובר במכונית תצוגה החושפת את יכולתה של החברה לייצר מכוניות רב-שימושיות עם תא נוסעים נוח במיוחד, יחד עם חווית נהיגה יוצאת דופן. באקסיגה מתמקדים היפנים ביצירת חלל אוורירי כמה שניתן מחד, והענקת תמונת מצב חיצונית אופטימלית לנהג. לצורך כך הותקן גג זכוכית שקוף, כמו-גם מצלמות שמדווחות על הסביבה החיצונית. גם הזווית בה מוצבת קורת התמיכה הקדמית (A), נועדה לאפשר מבט נקי מהפרעה כלפי חוץ - עד כמה שניתן.\nהמכונית השנייה שתוצג בטוקיו מתמקדת - כמה לא מפתיע - באיכות הסביבה. ה-G4e ממותגת כמכונית תצוגה, ופירוש משחק שילוב האותיות והמספר בשמה, אינו מותיר כל סיכוי לטעות באשר ייעודה - Green For Earth (ירוק למען הסביבה).\nמנגד, ייתכן גם כי מדובר ברמז למחליפת הג'אסטי (שמיוצרת בינתיים עבור סובארו\n).\n\t אחרי הכל, בעבר זכתה הקטנה גם לכינוי G3.\nבכל מקרה, ה-G4e היא מכונית חשמלית, העושה שימוש במצבר ליתיום מתקדם שמשחרר 88 כ\"ס, ומעניק טווח נסיעה ממוצע של כ-200 ק\"מ. בין היתר מציעה המכונית לא רק צבע ירוק חד-משמעי, אלא גם מקדם גרר נמוך במיוחד (0.28) תודות למבנה שתוכנן בקפידה. למרות מידות צנועות - אורך של 398.5 ס\"מ, רוחב של 169.5 ס\"מ וגובה של 157 ס\"מ - ותודות לבסיס גלגלים ארוך יחסית (266 ס\"מ), מתאימה עצמה ה-G4e היטב לתנועה עירונית, ומציעה ארבעה מקומות ישיבה."}
{"article_id": "0,7340,L-3448686,00.html", "header_title": "יש כבוד: סוזוקי תתחרה בפולקסווגן", "full_text": "לא בכל יום נכנסת יצרנית רכב לקטגוריה חדשה. ולא בכל יום מעזה יצרנית מכוניות קטנות כמו סוזוקי היפנית, להתגרות באריות הרכב האירופים, ובמגרשם הביתי. אבל זה בדיוק מה שעשתה סוזוקי בתערוכת פרנקפורט עם הקיזאשי (Kizashi) - מכונית תצוגה חדשה ומעניינת.\nהקיזאשי היא רמז ראשון למשפחתית גדולה מבית סוזוקי, יצרנית שעד עתה התמקדה בעיקר בקטנות ורכבי שטח קומפקטיים, ורק לאחר\n,\n\t החליטה שגם היא יכולה. צריך לזכור שמדובר בהימור לא קטן - סגמט D, כפי שהוא מכונה באירופה, הוא מקום תחרותי מאוד, עם שחקניות דוגמת סיטרואן C5, פיז'ו 407, פולקסווגן פאסאט, פורד מונדיאו ורנו לגונה. ועוד לא הזכרנו את היפנים עם הונדה אקורד וטויוטה אוונסיס, מאזדה 6 ואפילו יונדאי סונטה הקוריאנית. אז מה לסוזוקי יש לחפש שם?\nבעיקר כבוד\nזו מילת המפתח. בסוזוקי החליטו שהגיע הזמן שהמותג יתקשר גם עם מוצרים יוקרתיים יחסית, כאלה שגורמים ללקוחות להרגיש מכובדים. ואחרי שביססו עצמם עם הסוויפט - ממצטיינות העיצוב בקרב הקטנות - החליטו היפנים שצריך לשדרג הלאה.\nומה הם יוכלו להציע בקטגוריה הצפופה, שעדיין אין בה? אנשי סוזוקי מסבירים לי בחיוך רחב כי המשפחתית הגדולה שלהם תהיה בעלת עיצוב מלהיב, אך בעלת תג-מחיר תחרותי. לדבריהם, עד עתה דרשו מכוניות בקבוצה זו לבחור אחד - או עיצוב מעניין, או מחיר תחרותי. \"לנו יהיה גם וגם\", הם מבטיחים. \"זו מכונית שתביא לנו וללקוחות שלנו כבוד, בלי תג-מחיר מוגזם\".\nממכונית התצוגה, אגב, קצת קשה לדעת עד כמה הם אכן מתכוונים לכך. היא ללא ספק מרשימה, אך אין ספק שבדרך לייצור סדרתי תיאלץ לעבור שינויים מרחיקי לכת. המראה המעניים כאן בתערוכה, יהיה חייב להפוך להרבה יותר שימושי ומקובל.\nאגב, מידות המכונית חריגות בנוף המשפחתיות הגדולות: עם ממד אורך של 465 ס\"מ, היא לא ממש משפחתית גדולה, אך בסיס גלגלים של 285 ס\"מ דווקא ארוך מאד, והיחס ביניהם בפירוש חריג. סוזוקי מסבירים כי סרחי העודף הקצרים והחלק האחורי הקטום, הן פועל יוצא של עיצוב דינמי. ממד הרוחב עומד על 195 ס\"מ, שוב בלתי סדרתי בעליל, בדיוק כמו הגובה - 140 ס\"מ בלבד. מידת הגלגלים מופרכת כצפוי - 255-30-21 - ותשאר בדוכן התצוגה . תאמינו לנו, זה רק לטובתכם.\nעוד נמסר מסוזוקי כי מכונית התצוגה מצוידת במנוע 2.2 ליטר, טורבו-דיזל, ובתיבת שישה הילוכים סיקוונסיאלית. בשני המקרים מדובר ברמז עבה לכוונות שיווק באירופה, האוהבת את מנועיה כשהם צורכים סולר. לקיזאשי גם הנעה כפולה, אך סביר יותר שמכונית סדרתית תציע קודם לכן הנעה קדמית."}
{"article_id": "0,7340,L-3451358,00.html", "header_title": "סובארו ג'אסטי חדשה - באדיבות דייהטסו", "full_text": "יצרניות רכב הן לא גופים נחבאים אל הכלים. בדרך כלל, כשיצרנית משיקה מכונית חדשה - במיוחד אחת שמתחרה באחד מפלחי השוק החשובים באירופה - היא עושה זאת בקול רם ובגאון. אלא שחשיפת הג'אסטי החדשה של סובארו, הייתה יוצאת דופן מבחינה זו. מאוד יוצאת דופן.\nהסופר-מיני החדשה הסתתרה בצד דוכן התצוגה בתערוכת פרנקפורט, במקום כה מוצנע עד כי אין לי ספק שרבים מבאי האירוע, פשוט חלפו על פניה מבלי לקלוט. התצוגה הגדולה התרכזה באופן טבעי ב\nהחדשה,\nותיקה וגם\nעתידית. הג'אסטי, באופן מעניין, נשארה בפינה.\nהסיבה לכך מובנת - שלא כמו יתר המכוניות המוזכרות, הג'אסטי היא לא אחרת מ\nעם סמל סובארו בחרטום. מכיוון שלסובארו אין כיום תקציב פיתוח לדגם עצמאי, היא מעדיפה לרכוש מכוניות מוכנות מיצרנית מתחרה, ולהדביק עליה את סמלה. יש בכך היגיון גם למתחרה, שתודות לנפח ייצור גדול יותר, מוזילה את הליך הפיתוח ומגדילה את הרווחים. בפעם הקודמת, אגב, רכשה סובארו את האיגניס והסוויפט של סוזוקי - בימים בהם היו השתיים חלק מג'נרל מוטורס.\nהג'אסטי החדשה מיוצרת בשלמותה על-ידי דייהטסו, במסגרת הסכם שהתאפשר בזכות רכישת נתח משמעותי מסובארו על-ידי\n.\n\t זו האחרונה, אם שכחתם, היא\nגם של דייהטסו הקטנה.\nהסופר-מיני של סובארו מגיעה רק בגרסה אחת, עם מנוע שלושה צילינדרים בנפח 1.0 ליטר, שמספק 70 כ\"ס ו-9.6 קג\"מ. ביצועים? בסיוע תיבת חמישה הילוכים ידנית, האצה מעמידה ל-100 קמ\"ש אורכת 13.9 שניות, והמהירות המרבית עומדת על 160 קמ\"ש. שכר של ממש מנפח המנוע הזעום וממשקל עצמי נמוך (פחות מ-900 ק\"ג), מגיע בתצרוכת הדלק - 20 ק\"מ לליטר בממוצע לפי נתונים רשמיים.\nאגב, למרות שהג'אסטי מגיעה עם המנוע הבסיסי ביותר במשפחת הסיריון, היא תוצע רק ברמת בטיחות מרבית - כלומר עם שש כריות אוויר. אצלנו משווקת עדיין הסיריון - בנפח 1.3 ליטר - עם ארבע כריות אוויר. לסיום - נוכח נפח המנוע הצנוע והיעדר תיבה אוטומטית, נראה כי סיכויי הג'אסטי לעשות קאמבק בישראל - קלושים ביותר."}
{"article_id": "0,7340,L-3447999,00.html", "header_title": "מיצובישי גאלאנט חוזרת לאירופה", "full_text": "מיצובישי תציג בתערוכת טוקיו, שתיערך ביפן בין ה-22 באוקטובר ל-11 בנובמבר, צמד מכוניות תצוגה. החשובה שבהן היא הקונספט-ZT, משפחתית גדולה שעתידה ככל הנראה להפוך לגאלאנט (Galant) חדשה. כדאי לזכור כי מיצובישי לא מציעה משפחתית גדולה באירופה מאז נכנסה למשבר הכלכלי שכמעט וחיסל אותה, ונמצאת בכל מקרה במצוקת דגמים ביחס למתחרותיה, זה זמן רב.\nמידות כהלכה\nה-ZT היא מכונית גדולה למדי ומתאימה מבחינה זו למידות משפחתיות מקובלות. לא פחות חשוב, למרות ההצהרה כי מדובר במכונית תצוגה, ניכר כי היא קרובה מאוד לייצור. בראש ובראשונה, ניתן להבין זאת מהעיצוב החיצוני. עם דימיון רב ללנסר החדשה, וקווים הנראים מוכנים לכביש (למעט יחידות תאורה, מראות וחישוקי גלגלים), ברור שמדובר במכונית סדרתית לעתיד.\nמלבד זאת, בחירת מיצובישי במנוע 2.2 ליטר טורבו-דיזל, מדגישה כי מדובר במוצר שתוכנן עבור השוק האירופי, בו שולטים שתייני סולר גם בקטגוריות בכירות. מנוע זה מספק 190 כ\"ס ו-40.8 קג\"מ, ומשודך לתיבת הילוכים רובוטית כפולת מצמד.\nמכונית התצוגה מצוידת במערכת הנעה כפולה, עם דיפרנציאל קדמי מוגבל החלקה. בגרסאותיה הבסיסיות, היא תציע הנעה קדמית. כן יהיה לה תא נוסעים שגרתי בהרבה מזה שניתן לראות במכונית התצוגה, העשירה במסכים ובעיצוב עתידני.\nהיפנים מספרים עוד כי הקונספט-ZT היא במה להצגת מספר טכנולוגיות, שעיקרן נושא הבטיחות. בכלל זה ניתן למנות מערכת להתראה מפני סטייה מנתיב, מכסה מנוע מתרומם בתאונה עם הולך רגל לצמצום הפגיעה בו, וגם מערכת עזר לחניה, הדורשת מכם רק ללחוץ על הבלמים - ועושה את כל השאר לבד.\nלמרות ארבעה מקומות ישיבה בלבד, ל-ZT ממדים גדולים למדי - אורכה 495 ס\"מ, רוחבה 182, גובהה 144 ס\"מ ובסיס הגלגלגים שלה עומד על 281.5 ס\"מ - נדיב בהרבה ממה שמציעה למשל פולקסווגן פאסאט הנוכחית, ודומים לאלה של הפורד מונדיאו החדשה.\nפינת האזוטריה - i-MiEV ספורט\nלצד ה-ZT, תציג מיצובישי מכונית נוספת בתערוכת פרנקפורט. אלא שכאן מדובר כבר במכונית תצוגה ותו לא - ספורטיבית במבנה 2+2 (מקום לנהג ונוסע, ולשני\nחבריהם חסרי הרגליים). היא נקראת i-MiEV ספורט, יש לה שלושה מנועים חשמליים - אחד עם 20 כ\"ס ו-25.5 קג\"מ בכל גלגל קדמי ושלישי עם 64 כ\"ס ו-18.4 קג\"מ בין הגלגלים האחוריים.\nלדברי היפנים, מכונית התצוגה הזו נועדה להדגיש את טכנולוגיית החשמל, שאינה מזהמת, ושבמקרה זה מסוגלת להאיץ את המכונית למהירות של 180 קמ\"ש. טווח הנסיעה עומד על עד 200 ק\"מ בין טעינה לטעינה, והבסיס הטכנולוגי הוא לא אחר מ-\nשנחשפה זה מכבר."}
{"article_id": "0,7340,L-3340122,00.html", "header_title": "בגדים יפנים למאזדה", "full_text": "במאזדה לא נחים לרגע. הם אמנם מתכוננים במרץ לתערוכת דטרויט, שם יחשפו את מכונית התצוגה\n,\n\t והראו עוד קודם את ה\nהראוותנית בלוס אנג'לס, אבל יש עוד תצוגות בעולם. וכך עבור תערוכת טוקיו שתיפתח באמצע ינואר, הם מכינים שפע גרסאות עוטות מדים אגרסיביים - ייחודיים יותר או פחות.\nהפעם המלאכה שלהם היא בפירוש קלה יותר. להבדיל מתערוכת טוקיו הגדולה, האירוע הזה מיועד יותר להצגת שיפורים כאלה ואחרים, וברוח זו תהיה גם כוכבת התצוגה של מאזדה, ה-CX-7. תחת הכותרת \"ברייט סטייליש\" (מבריק ומסוגנן) יוצג הקרוס-אובר המעניין של מאזדה כאשר הוא זוכה לאיפור חיצוני מעניין. הכוונה היא להפוך את המראה הנאה שלו גם כך לספורטיבי יותר, וגם בתוך תא הנוסעים הוא יעבור אי אילו שינויים.\nה-CX-7, כדאי לזכור, עשוי להגיע גם אלינו במהלך השנה הבאה. עם זאת, כרגע סיכויים טובים יותר לעלייה יש דווקא לאחיו הגדול, ה-\nאשר לו גם שבעה מושבים."}
{"article_id": "0,7340,L-3460058,00.html", "header_title": "תצוגה מגוונת לניסאן בתערוכת טוקיו", "full_text": "מדי שנתיים, ב\n,\n\t מרכזת תעשיית הרכב היפנית את מיטב המאמצים במטרה אחת: לעורר השראה. בתערוכה הזו מוצגים דגמי הרעיון (קונספט) הנועזים, מיוחדים ומקוריים ביותר, שנועדו בראש ובראשונה כדי למשוך תשומת לב, ופה ושם גם כרמז למכוניות העתיד.\nאחרי שסיפרנו לכם על הדגמים הדימיוניים של\n,\nו\n,\n\t הגיע הזמן לסקור את התצוגה המגוונת של ניסאן לתערוכת טוקיו ה-40 במספר. והפעם, מדובר בארבע מכוניות תצוגה, שעל הראשונה מביניהן סיפרנו בנפרד -\n.\n\t השלושה שנותרו הן\n(Round Box, קופסה עגולה),\n(Intima) ו-\n. ולכל אחת מאפיינים שונים בתכלית מאחותה לדוכן התצוגה.\nראשונה מבין השלוש, היא קבריולה קטנה עם מקום לארבעה נוסעים. עם אורך של 365 ס\"מ ובסיס גלגלים של 243 ס\"מ, קטן ממרבית מכוניות הסופר-מיני המוכרות לנו, ככל הנראה לא יהיה שם נורא מרווח. אלא שבניסאן דווקא שמחים על כך, ומסבירים שאחת המטרות בראונד בוקס היא ליצור קירבה בין הנוסעים.\nכדי לעשות זאת, הזוג שיושב מאחור יכול לתקשר עם הנהג והנוסע באמצעות מסכי מולטימדיה. למשל, אם תרצו לנסוע למקום כלשהו, תוכלו לשלוח לנהג הודעה על כך - בצירוף מפת ניווט מפורטת. בניסאן מגדירים את המערכת הזו כ\"משחק תופסת\", והיא חלק מחווית נסיעה אקטיבית.\nלמעשה, בניסאן ממשיכים להפליא בתיאורים בומבסטיים - כמקובל במכוניות התצוגה היפניות - ומסבירים שהראונד בוקס מדמה את חווית הישיבה בבר ספורט: כמו לצפות במשחק כדורגל מעניין, להרגיש חלק ממנו, אבל לא להיות במגרש. או כמו רכבת הרים, שם החוויה של הריגוש מלווה בידיעה שאין באמת סכנה. הבנתם את העיקרון. בכל מקרה, כחלק מכך, התקינו היפנים פתחים בתחתית הדלתות, כדי לאפשר לנוסעים לראות את הכביש בזמן תנועה, מה שגורם לתחושת מהירות.\nמכונית שנייה שתוצג בתערוכה, היא האינטימה. כאן מדובר כבר ביוקרתית גדולה (אורך של 498 ס\"מ ובסיס גלגלים של 282.5 ס\"מ), עם ארבעה מושבים. זוהי ככל הנראה הקרובה ביותר לייצור מבין ארבע המכוניות שיוצגו בטוקיו, וייתכן כי\nמדובר ביורשת לאחת ממכוניות הסאלון הגדולות של ניסאן המשווקות ביפן וארה\"ב. הצגת האינטימה עם מנוע טורבו-דיזל (V6), עשויה לרמוז גם על תוכניות שיווק באירופה.\nבכל מקרה, האינטימה נהנית מעיצוב מודרני, עם קווים רכים ומוטיב המדמה גלים. מוטיב זה ממשיך לתא הנוסעים, שם הוא משולב בתאורה רכה וגוונים בהירים ליצירת אווירה נינוחה, כך מוסרים בניסאן. כדי להקל על הכניסה למכונית, היא מצוידת במושב נוסע קדמי המסתובב על צירו, כמו גם בדלתות אחוריות הנפתחות הפוך. שני פריטים אלה עשויים להגיע לייצור סדרתי, אך אין לכך עדיין אישור רשמי.\nשלישית ואחרונה בינתיים היא ה-NV200, מסחרית קטנה עם טוויסט. בניסאן מסבירים שהיא פותחה ככלי עזר לצלם ימי, ומותאמת לחלוטין לצרכיו. כך למשל יש לה תא אחסון לציוד צלילה וצילום, עמדת עריכה לתמונות ומקום לשני נוסעים - צלם ועוזרו. ה-NV200 אינה גדולה, עם אורך של 438 ס\"מ, רוחב של 170 ס\"מ, גובה של 184 ס\"מ ובסיס גלגלים באורך 280 ס\"מ. עוד נמסר כי למכונית זו חישוקי \"20.\nלצד שלוש מכוניות אלה, והפיבו 2 עליה כתבנו בעבר, תציג ניסאן בטוקיו גם מערכת עזר לנהג, הכוללת ארבע מצלמות לסיוע של 360 מעלות בתמרון. כמו-כן תיחשף בתערוכה מערכת המונעת בסיוע רדאר קירבה מיותרת לרכב הנוסע מלפנים, ומנוע דיזל המתאים לתקני הזיהום המחמירים של ארה\"ב. כן תוצג מכונית הספורט החדשה והמסקרנת\n,\n\t שפרטים ראשונים אודותיה פורסמו לאחרונה."}
{"article_id": "0,7340,L-3459667,00.html", "header_title": "לקסוס מציגה דור חדש לרכב השטח", "full_text": "לקסוס תחשוף ב\nבעוד כשבועיים, את רכב השטח החדש שלה. מדובר במחליף מודרני ל-RX הוותיק, שמשווק ללא שינויים מהותיים מאז 1998, מה שהופך אותו לישן ביותר בהיצע היפני. מדובר בקרוס-אובר יוקרתי, שמיועד בעיקר לכביש וכתחליף למכונית סאלון. ה-RX הנוכחי, שמשווק גם בישראל באופן סדיר מזה כשנה, מוצע עם מנוע בנזין או עם יחידת כלאיים (בנזין-חשמל).\nהדור החדש, שנחשף תחת השם LF-Xh ובהגדרה \"מכונית תצוגה\", צפוי להיות מודרני מקודמו. העיצוב החיצוני, כך ניתן ללמוד מהתמונות הראשונות שפורסמו, יהיה מסוגנן מקודמו ובעיקר בעל עיצוב מפוסל יותר, בכלל זה חרטום שונה וקווי פרופיל מודגשים.\nה-LF-Xh, שם זמני, יוצג בטוקיו עם מערכת ההנעה ההיברידית, שמשלבת מנוע בנזין עם שישה צילינדרים (V6), ומנוע חשמלי. ה-RX400h ההיברידי שמשווק כיום, מתקשה לנוע בהסתמך על המנוע החשמלי והלא מזהם. הדור החדש צפוי לשפר את המצב ובכך לצמצם תצרוכת דלק ופליטת פחמן דו-חמצני. עם זאת,\nמלבד ההצהרות בשלב זה אין נתונים מפורטים בנושא.\nמה שכן ניתן לספר, הוא כי ה-RX הבא יהיה גדול יותר בכל ממד: אורכו צמח בשישה ס\"מ ל-480, הרוחב עומד על 189.5 במקום 184.5, ואילו בסיס הגלגלים צמח מ-271.5 קצרצרים, ל-285 ס\"מ. רק ממד הגובה דווקא מצטמצם, מ-167 ס\"מ ל-165, לטובת העיצוב.\nהדור הבא של ה-RX צפוי ככל הנראה כבר בשנה הבאה, אם כי לאירופה ככל הנראה יגיע רק בעוד כשנתיים. לצד מכונית התצוגה החדשה, תציג לקסוס בטוקיו גם את ה-\n,\n\t מכונית העל הצפויה להגיע לייצור בקרוב מאוד."}
{"article_id": "0,7340,L-3458409,00.html", "header_title": "תמונות ופרטים ראשונים: סובארו אימפרזה STi", "full_text": "אחרי הרבה מאוד שמועות, סובארו משחררת סוף-סוף תמונות ראשונות של ה-STi החדשה. זוהי הגרסה הספורטיביות ביותר לאימפרזה, שכבר משווקת בישראל מזה מספר שבועות. אלינו צפויה ה-STi להגיע - בגרסה אירופית ומעט שונה - לקראת סוף שנת 2008.\nה-STi החדש תוצג בתערוכת טוקיו בסוף החודש, וכעת ניתן לראות אותה בתמונות. מהן ברור כי כמו בעבר, גם הפעם האימפרזה זוכה בגרסתה הספורטיבית לעיצוב אגרסיבי יותר. וזה בא לידי ביטוי לא רק בכונס אוויר ענק על מכסה המנוע, אלא גם בפגושים חדשים מלפנים ומאחור, חישוקים קלים במידה \"18 (עם צמיגי 245-40) וספויילר אחורי ענק. בנוסף לכל אלה, ה-STi נהנית גם ממפסק סרנים גדול מבעבר, לשיפור האחיזה, מה שהתאפשר על-ידי הגדלת בתי הגלגלים. התוצאה - רוחב של 179.5 ס\"מ, 5.5 יותר מהדור הקודם, ומפסק סרנים של 153 ס\"מ מלפנים ו-154 מאחור, לעומת 149 ו-149.5 ס\"מ בעבר.\nממד האורך לעומת זאת דווקא התכווץ, כתוצאה מזניחת תא המטען הנפרד. במרכב ההאצ'בק מציגה ה-STi אורך של 441.5 ס\"מ, לעומת 446.5 בעבר. גם\nהגובה השתנה, ועומד כעת על 147.5 ס\"מ, לעומת 144 בדור הקודם. בסיס הגלגלים עומד על 262.5 ס\"מ, תוספת של 8.5 ס\"מ.\nומנוע?\nהאימפרזה STi תוצע ביפן עם מנוע בנפח 2.0 ליטר-טורבו, כפי שהיה נהוג שם גם בדור הקודם. נתון הספק לא פורסם, אך לפי הערכות יעמוד על 330 כ\"ס. אצלנו ובאירופה, לעומת זאת, יהיה מנוע 2.5 ליטר-טורבו עם הספק דומה. בשני המקרים תוצע המכונית עם תיבת שישה הילוכים ידנית, ובשידוך למערכת ההנעה הכפולה המוכרת של סובארו - כולל דיפרנציאל מרכזי מתוחכם בשם DCCD."}
{"article_id": "0,7340,L-3458820,00.html", "header_title": "המחר החדש של טויוטה לאדם ולכדור", "full_text": "טויוטה תציג בתערוכת טוקיו הקרובה (החל ב-27 באוקטובר), שורה של מכוניות תצוגה המתמקדות סביב נושא \"נהיגה הרמונית - מחר חדש לאנשים ולכדור\". הסיסמה הבומבסטית הזו נועדה כדי להזכיר, למי ששכח, את הצהרות טויוטה על חתירה לייצור מכוניות ידידותיות יותר לסביבה. לא פחות מחמישה דגמי תצוגה תחת הנושא הזה תציג היצרנית, שנחשבת כיום לגדולה בעולם.\n1 חלקי X\nהראשונה והמעניינת מכולן היא \"1 חלקי X\" (שמה איקס/1 וטויוטה מסבירה שיש לבטא זאת one-Xth, כשהמשמעות - למתמטיקאים שבינינו - היא שהאיקס/1 שוקלת שליש, או כל מספר אחר במקום ה-X, ממכונית שגרתית. וזה בסדר, גם אנחנו מבולבלים). זוהי מכונית כלאיים מתקדמת שמשלבת בין מנוע בנזין (או אתנול, דלק המופק מגידולי ירקות) בנפח 500 סמ\"ק עם יחידה חשמלית נטענת משקע החשמל. השילוב הזה, שמותקן מתחת לשורת המושבים השנייה ומניע את הגלגלים האחוריים, צורך מחצית מכמות הדלק בהשוואה לפריוס למשל.\nזאת בין היתר תודות למשקל עצמי סופר-נמוך של 420 ק\"ג, שהושג באמצעות שימוש במרכב עשוי מפלסטיק מחוזק בסיבי פחמן. חומר זה נחשב לחזק וקל מאוד בהשוואה לברזל המשמש במכוניות כיום. חסרונו העיקרי הוא מחירו הגבוה.\nבטויוטה מספרים עוד כי למרות ממדים קומפקטיים - אורך של 390 ס\"מ, רוחב של 162 ס\"מ, גובה העומד על 141 ס\"מ ובסיס גלגלים של 260 ס\"מ - ה-1 חלקי X מרווחת ממש כמו הפריוס. הצהרה הנשמעת מעט תמוהה, בהתחשב בכך כי היא תוכננה לארבעה נוסעים, במקום חמישה. בכל מקרה, מכונית זו ככל הנראה לא תיוצר, אך ממחישה כיצד עשויה להתפתח מכונית הכלאיים העתידית של טויוטה.\nרין - המכונית הבריאותית\nדגם התצוגה הבא עליו נספר הוא רין (RiN), מכונית קטנה שעוצבה כדי \"לעודד את הקשר בין הנהג לסביבה\". מדובר במכונית קצרה (325 ס\"מ), גבוהה (165 ס\"מ) ורחבה למדי (169 ס\"מ), עם בסיס גלגלים קטן - 235 ס\"מ. עיצוב בהשראת גזע עץ ושימוש נרחב בזכוכית ירוקה, שלטענת טויוטה יוצרת אווירה נינוחה, אמורים לסייע לנהג ולנוסעים לחשוב מחשבות חיוביות ולהשקיע באיכות הסביבה. מילה של היפנים.\nלהרגשה הטובה אמורים לתרום גם מערכת לשמירת רמת החמצן במכונית (אחרי הכל, אין בה חלונות נפתחים) וגם מפזר לחות. בכל מקרה, אין כל סיכוי לראות את המכונית הזו בייצור סדרתי. בהתחשב בכך שקשה להבין מה תכליתה, זה כנראה לא הפסד גדול.\nHi-CT\nהבאה בתור, היא היי-סיטי (Hi-CT), מעין עירונית קטנטנה בעיצוב שמוגדר על-ידי טויוטה כ\"מגניבות חדשה ודרך ליהנות\". עם אורך של 333 ס\"מ, גובה 178 ס\"מ ורוחב של 169.5 ס\"מ, מדובר כמובן במכונית מיני, כפי שמאושש גם בסיס גלגלים של 232.5 ס\"מ.\nבטויוטה מספרים על תא מטען ייחודי שניתן גם להסיר, ובמקומו להוביל אופניים או גלשנים. על התנועה אחראית יחידת כוח המשלבת בנזין וחשמל, והסיכויים לייצור סדרתי נראים קלושים למדי.\nוגם - מכונית שהיא מושב\nאחרונה בפרק הפנטזיה, היא האיי-ריל (i-REAL). זהו למעשה מושב מתנייע, בסגנון בו השתעשעה טויוטה לא אחת בעבר. האיי-ריל מציע מקום ישיבה אחד, ושני מצבי נסיעה - ישיבה גבוהה למהירויות איטיות, ומושב מוטה לאחור כשהמהירות גבוהה. בהתאם משתנים גם הממדים, עם אורך שגודל במצב המהיר מ-99.5 ל-151 ס\"מ, גובה שקטן מ-143 ס\"מ ל-112.5 ובסיס גלגלים שמתארך מ-48.5 ל-104 ס\"מ. ממד הרוחב נותר זהה תמיד - 70 ס\"מ בלבד.\nקרובות לייצור - FT-MV וקראון הייבריד\nלסיום נספר על שתי מכוניות תצוגה נוספות, שצפויות להפוך לסדרתיות בתוך זמן קצר. ראשונה היא ה-FT-MV, יורשת מודרנית לאסטימה (מחליפת הפריוויה ששווקה בעבר בישראל). בגרסת התצוגה, יש לה שישה מושבים מהודרים, המזכירים מאחור מושבי מטוס. יש גם מסכים נפרדים לכל נוסע וממדים נדיבים -\nאורך של 490 ס\"מ (שישה יותר מבאסטימה), בסיס גלגלים באורך 295 (זהה), רוחב של 185 ס\"מ (5+) וגובה של 189 ס\"מ, 13 יותר מבעבר.\nהקראון הייבריד (Crown Hybrid) היא גרסת כלאיים עתידית למכונית היוקרה של טויוטה, שמשווקת ביפן מזה שנתיים. מדובר במכונית גדולה למדי (אורך 487 ס\"ס ובסיס גלגלים של 285 ס\"מ, עם הנעה אחורית או כפולה. פרטים טכניים לא נחשפו אודותיה לא נחשפו בשלב זה.\nובנוסף לכל אלה, תציג טויוטה בטוקיו גם מכוניות תצוגה שכבר נחשפו בעבר, בהן ה-\nהחביבה מתערוכת פרנקפורט וה-\nההיברידית, שרומזת על עתיד הסופרה ונחשפה בתערוכת דטרויט."}
{"article_id": "0,7340,L-3453780,00.html", "header_title": "ידענו שתרצו להתרשם: ניסאן GT-R", "full_text": "פעם, לפני זמן לא רב כל כך, חשפו יצרניות הרכב את המכוניות החדשות שלהן ברוב פאר והדר - בתערוכות רכב. נכון, תמונות ריגול של מכוניות מוסוות קיבלנו במגזינים מוטוריים משחר הבריאה בערך, אבל על הרבה יותר מזה לא יכולים היו כלי התקשורת לדווח. מקסימום - ספקולציות או הדלפות.\nהיום המצב שונה. התאווה לעוד ועוד חומר מקצועי, אותו מכתיב עידן האינטרנט וריבוי ערוצי השידור, שכנע את היצרניות ובעיקר מחלקות השיווק והפרסום שלהם, כי אפשר ללכת גם בדרך אחרת - כזו שתייצר דרמה ועניין, טרום חשיפה. בשנים האחרונות אנחנו מקבלים את \"הטיפול\" הזה יותר ויותר, כאשר דוגמה טובה לכך היא חשיפתו במי-יודע-כמה-קדימונים של אודי Q7.\nועכשיו גם ניסאן. היצרנית היפנית לא חושפת שום פרט על ה-GT-R החדשה, מכונית ספורט כפולת-הנעה ומגה-מתוחכמת, עם היסטוריה שמעטות בלבד יכולות להשתוות אליה. המכונית המתוחכמת והמהירה צפויה להיחשף בתערוכת טוקיו הקרובה, ובינתיים משחררים בניסאן רק תמונה אחת לגירוי התיאבון, עד למועד השקתה ב-24 באוקטובר.\nאפשר להתרשם מהקווים, מהעיצוב הכללי, ובעיקר לדמיין מה מחכה מתחת לכסות המבטיחה. את הפרטים המלאים נביא לכם מייד כשיתפרסמו, ועד אז - הנה תמונה מזווית נוספת, עם הסוואה קלה:"}
{"article_id": "0,7340,L-3457450,00.html", "header_title": "יום מלחיץ בעבודה? דברו עם המכונית", "full_text": "אין גבול לדימיון של מעצבי הרכב. ניסאן תחשוף בתערוכת טוקיו (27 באוקטובר) את ה\n(Pivo 2), מכונית תצוגה עם כמה חידושים מרעננים. בין היתר, הפיבו 2 יכולה לנוע גם הצידה, ואפשר לנהל איתה שיחה על ענייני היום. ובהתאם לאופנת המכוניות הירוקות ששוטפת את התעשייה, גם הפיבו 2 היא מכונית חשמלית לא מזהמת, העושה שימוש במצברי ליתיום-יון כדי לנוע.\nמדובר בדור שני למכונית התצוגה\n,\n\t אותה ראינו לפני שנתיים בתערוכת\n.\n\t הדור השני מוסיף ליכולת הסיבוב של תא הנוסעים, גם כושר תמרון משופר. במקום להיכנס לחניה באמצעות תמרון ארוך ומעצבן, ניתן פשוט לעצור במקביל למקום הפנוי, ואז לנוע הצידה ולהיכנס מייד. אגב, תודות לתא הנוסעים המסתובב (ממנו קיבלה המכונית את שמה, קיצור של Pivot, סיבוב על ציר), אין כל צורך בהילוך אחורי - פשוט מסובבים את הנהג...\nעוד חידוש בפיבו 2, הוא רובוט תקשורת שמלווה אתכם בכל נסיעה. מדובר בכדור קטן עם שתי \"עיניים\", שיסייע לכם למצוא חניה, לבצע פעולות שונות במכונית ובכלל - להפיג מתחים בנהיגה. איך? בניסאן לא מפרטים, אך מסבירים כי הרובוט מבין יפנית או אנגלית, ויחסוך לכם במקרים רבים את הצורך להוריד את הידיים מההגה.\nהמכונית המסקרנת תוצג בתערוכה לאחר שתערוך הופעת טרום-בכורה בגלריית גינזה של ניסאן, בשבוע הבא. יצור סדרתי? לא בעתיד הנראה לעין."}
{"article_id": "0,7340,L-3031813,00.html", "header_title": "לקסוס בדטרויט: מכונית-על בלי סקס-אפיל?", "full_text": "תכירו את מכונית העל החדשה של לקסוס - ה-LF-A, בינתיים לתצוגה בלבד. כוח יש לה מספיק בהחלט. 500 כ\"ס, אם שאלתם, ממש כמו\n.\n\t יש לה מרכב קופה זורם ונמוך, ממש כמו פרארי\n.\n\t יש לה בהתאם גם ביצועים מרשימים - מהירות מרבית תיאורטית של למעלה מ-320 קמ\"ש, ממש כמו\n.\nאלה שלוש מהתכונות החשובות במכונית-על, לעיתים אפילו היחידות שחשובות באמת. זאת אומרת, חוץ מתג-מחיר בלתי אפשרי עבור בני אנוש, התנהגות כביש יוצאת דופן וייחוד. על כל אלה מוטלת המשימה להפוך מכונית מ\"סתם\" עוד רכב מהיר, לדוגמנית-מוטורית שמפארת קירות בחדרים של חובבי רכב.\nזה יכול להיות העיצוב, שבמקרה של ה-LF-A נראה אמנם אווירודינמי, אך הוא ללא ספק מעט סתמי, זו יכולה להיות האגרסיביות שחסרה, וזה יכול להיות עניין של תחושה לא מוסברת. לנו, באופן אישי, ה-LF-A פשוט לא \"עושה את זה\". וכשמכונית על לא עושה לך את זה, אפילו ביצועים מסמרי שיער לא יכולים לעזור.\nבלקסוס, אגב, אומרים כי זהו הכיוון העיצובי אליו יצעד המותג בשנים הקרובות. מוצר ראשון עם סממנים כאלו -\n- דווקא נראתה לנו יותר מרשימה, למרות שהיא רחוקה מאד מלהיות מכונית על."}
{"article_id": "0,7340,L-3087279,00.html", "header_title": "מבחן מקומי ראשון - לקסוס RX330", "full_text": "לקסוס. מילת קסם מוטורית בארה\"ב, ומושא הערכה בשאר העולם. לקסוס. תדמית של אמינות אין קץ, איכות ללא פשרות, סטייל ופוזה, והכל מיפן. לקסוס. המכונית היאפית האולטימטיבית למי שאינו רוצה להיראות מסתובב \"עם-עוד-גרמניה\" שכולם רוכשים. הפחד הגדול של מרצדס, ב.מ.וו ואודי בשוק הרכב החשוב ביותר בעולם.\nועכשיו הוא כאן. מגיע ארצה על-ידי\n,\n\t יבואן מקביל שהחליט להתמקד במותג היוקרה, וזוכה לתמיכה בשרות מיבואן טויוטה הרשמי - חברת האם של לקסוס. בכל מקרה, זה גם הדגם הראשון של היצרנית הנבחן ב-ynet. ולנו הוא נראה גם הדגם שמתאים מכל לקהל הישראלי רב הממון. RX330, רכב כביש-שטח יוקרתי שכבש בסערה את אמריקה, והרכב הנמכר ביותר של החטיבה.\nבלקסוס, מותג היוקרה שהקימה טויוטה כדי להילחם בארה\"ב מול מרצדס וב.מ.וו, הבינו עוד באמצע שנות ה-90 להיכן נושבת הרוח. וכך ב-1998 הם היו\nהוא מיוצר בקנדה, נשען על פלטפורמת ההנעה הקדמית של טויוטה קאמרי, ובארצות-הברית ניתן לקבלו עם קפיצי אוויר (שמסוגלים גם לשנות את מרווח הגחון), מצלמת טלוויזיה לשיפור הראות מאחור, בקרת שיוט אקטיבית ושלל תוספות נוספות. ומי שירצה לחסוך מעט יכול לרכוש אותו עם הנעה קדמית בלבד.\nמצד שני, הוא אינו נראה באמת מוכן לעבודת שטח, ללא סממני עיצוב מוכרים. מצד שלישי, הוא לא ממש רכב כביש, או סטיישן, או ספורט. בסופו של יום, ההגדרה \"קרוס-אובר\" נראית \"תפורה\" עליו. וזה עוד לפני שאנחנו מזכירים את מבטי הסביבה. ה-RX מושך אותם, ללא הרף, מכל הסיבות הנכונות.\nכצפוי, הלקסוס \"שלנו\" עמוס בפינוקים ומטעמים מהסוג המופגן למרחוק, והמרשים עד מאד. זה מתחיל בדלת אחורית (תא מטען) עולה-יורדת חשמלית לתרועת המביטים, ממשיך בהגה שמקבל את פניך ונע לאחור כדי לאפשר כניסה נוחה, מתכוון חשמלית, בדיוק כמו המושבים, משולב בזיכרונות ומה בעצם לא.\nלרשימה הארוכה יש להוסיף ריפוד עור נעים, דיפון עץ (מעט פלסטי), גג שמש נפתח, בקרת אקלים מפוצלת, מערכת שמע (כולל דיסק עם מחסנית וטייפ) ואפשרות כיוון לתאורת מראות האיפור. הנוסעים יאהבו את תא האכסון המיוחד שנפתח ונסגר בלחיצת כפתור, ויש גם מנשאי ספלים מעניינים.\nעם שקיעת החמה ממשיך הלקסוס במפגן אור-קולי. מפתנים מוארים עם כיתוב \"Lexus\" זוהר בדלתות, המחוונים מתעוררים לחיים ב\"התמתחות\" צבעונית רב-שלבית, וכדי להזכיר שהפנסים עוקבים אחר כיוון הנסיעה (עוד תוספת לא מקובלת יחסית) הם מבצעים בכל התנעה תצוגת תכלית לכל הכיוונים.\nבניגוד לגרסה האירופאית, שנותרה עם מנוע 3.0 ליטר של הדגם היוצא, האמריקנית משתמשת ב-V6 מוגדל ל-3.3 ליטר, ומכאן כמובן השם RX330. הוא מתהדר בתזמון שסתומים משתנה ומייצר הספק מרבי של 233 כ\"ס, ונתון מומנט של 33.5 קג\"מ ב-3,600 סל\"ד (נתונים דומים לב.מ.וו ונמוכים מה-ML החדש של מרצדס). המנוע משודך לתיבה אוטומטית עם חמישה הילוכים (כמו ב.מ.וו, ולעומת שבעה במרצדס), אבל באופן מפתיע חסרה האפשרות לתפעול ידני (תוספת בתשלום).\nהתנעה חושפת מייד פעולת מנוע מעודנת ושקטה. לחיצה על המצערת מזכירה שוב את היכולת היפנית בשילוב תיבות אוטומטית. עם משקל של 1,845 ק\"ג (תתפלאו, לא ממש כבד ביחס ליריבים) הלקסוס אמנם אינו מרגיש מהיר במיוחד, או ככזה המסוגל להשלים זינוק ל-96 קמ\"ש (60 מייל לשעה) ב-7.8 שניות כמוצהר. אבל הוא בהחלט זריז ובעל יכולת.\nבכל מקרה, הוא מעדיף התקדמות חלקה על-פני האצות עצבניות, גם בזכות תיבה מעודנת. מעניין רק לציין כי הקו האדום ממוקם ב-5,900 סל\"ד נמוכים. בתחילה זה מפתיע, מאוחר יותר זה ברור - המנוע הזה אינו שש לטפס מעלה, ומעדיף סל\"ד ביניים. הבחירה ביחסי העברה ארוכים יחסית, הופכת את ההילוך החמישי לכזה המיועד לשיוט בלבד. ממילא, בגלל המוצא האמריקני, מתערב האח הגדול ועוצר את הלקסוס ב-180 קמ\"ש \"בלבד\". צריכת דלק? כ-6 ק\"מ לליטר בתנאי המבחן.\nהלקסוס, אם לא הבנתם עד כה, הוא רכב אמריקני. ככזה, לא תידרשו ליותר משתיים-שלוש פניות והפניות הגה, כדי להבין זאת. ההגה קל מדי, אינו מתקשר כראוי ומתקשה אפילו לרמוז על הכיוון אליו מופנים הגלגלים. כיול המתלים רך מדי, ומייצר רכינת מרכב מוגזמת לכל הדעות. מבחינה זו, הגרסה האירופאית עם כיול מתלים המתאים לכבישים מהירים, בניגוד לזחילה מרובת הנתיבים באזור ברקלי, בואכה סן פרנסיסקו, אמורה להיות טובה יותר.\nהסיבה לאלה נעוצה בין היתר בעובדת היותו מבוסס פלטפורמת הנעה קדמית, אך לא רק. הלקסוס הזה, כמו כמעט כל לקסוס המיוצר עבור קהל אמריקני, מתאים עצמו להעדפות מאד מסוימות. בקרת היציבות למשל, בלתי ניתנת לניתוק. וזו רק ההתחלה. תפנו מהר מדי במחלף, תזכו לצפצוף מעצבן לאורך כל הדרך, התראה על כך שאתם עלולים לאבד אחיזה בקרוב. לא תתייחסו? תתווסף תאורת התראה. לא תרגעו - המערכת תכנס לפעולה אגרסיבית וחד-משמעית.\nואם חשבתם לרגע שהרכות הזו תהפוך את הנסיעה לשיוט על ענן, טעיתם. כבישים באיכות סבירה אינם מהווים בעיה, אך נסיעה עירונית מגלה כי בעת תכנון מתלי הלקסוס, לא נלקחה מע\"ץ בחשבון. אותם דברים אמורים גם לגבי שבילים מהודקים, אזור המחייה הלא-אספלטי המובהק של ה-RX.\nאלא שחובה להזכיר כי הלקסוס הזה, על כל התלונות והטרוניות שלנו כלפי מגרעותיו הדינמיות, באמת תוכנן עבור קהל רגוע, מיושב בדעתו, סולידי להחריד ובקיצור - אמריקני. קהל שנוהג במהירות ממוצעת - היינו מנחשים - נמוכה ב-20-10 קמ\"ש מזו המקובלת אפילו אצלנו. שלא להזכיר את האירופאים הנמרצים. קחו זאת בחשבון.\nאין ספק כי מפגש ישראלי ראשון עם רכב הכביש-שטח של לקסוס, מבהיר את ההצלחה המרשימה שלו בארה\"ב. טויוטה מבינה היטב את שוק היעד שלה, ותפרה לו חבילה נכונה. כזו בעלת מראה מרשים, תא נוסעים מסביר פנים ותוספות לרוב. היפנים בפירוש החליטו שהצד הדינאמי אינו מעניין את הלקוח, ולכן התנהגות ה-RX נחותה משמעותית מה-X5 של ב.מ.וו למשל, מה-ML החדש של מרצדס או מהטוארג של פולקסווגן. וכמובן שלא התייחסנו לקאיין של פורשה...\nועכשיו, שימו לב לתג המחיר. בסיטי מוביל מוכרים אותו ב-460,000 שקלים. זה פחות או יותר 100,000 שקלים פחות מ-X5 או מרצדס ML. אבל זה עוד לפני שהתחשבנו בתוספות הייחודיות ל-RX. ומכיוון שבתוך עמנו אנו חיים, ומודעים היטב למה מעניין במיוחד את קהל היעד, אין לנו ספק כי ה-RX הוא חבילה בהחלט מרשימה. שווה בדיקה."}
{"article_id": "0,7340,L-3165460,00.html", "header_title": "לקסוס RX400h - אופנה חשמלית", "full_text": "חדי העין, כך אני לפחות מקווה, מזהים שאני נוהג כאן במכונית מאד לא-רגילה. זאת אומרת, אני ממש-ממש הייתי שמח אם הם היו מבינים שהלקסוס RX הכסוף בו אני נוהג, לא משתייך לקטגוריות לוויתני הכביש עם פוזת הכאילו-שטח יוקרתית-נובורישית חסרת טעם. חשוב לי מאד, ושלא יהיה אפילו ספק למישהו, שאני לא סתם עוד עשיר חסר מצפון, שמגחך בפה מלא כאשר מזכירים זיהום אוויר.\nכי אני בעצם יאפי מודע לעצמו ולסביבה. אחד שמודאג עמוקות מהאוויר שנושמים וינשמו בעתיד צאצאי עלי אדמות. שימו לב-שימו לב - אני נוהג במכונית עם מנוע היברידי, שמבטיחה להיות ממש, אבל ממש נקיה.\nטוב, האמת היא שאף אחד לא ממש התעלם ממכונית המבחן בה נהגנו לפני ימים אחדים. לא רק מכיוון שמדובר בדגם שעדיין אינו מגיע ארצה באופן סדיר, וגם בעולם הוא יחסית צעיר, אלא גם מכיוון שמדובר היה בלקסוס, מותג היוקרה האמריקני-יפני שלא ממש קיים כאן, ומתוכנן\nרק בעוד כשנה-שנתיים.\nכך שברור לי מדוע נשלחו כל כך הרבה מבטים לכיווני. אם כי יתכן שהסיבה לכך נעוצה דווקא בעובדה שה-RX400h, בו אני נוהג, ניצב בדומייה מוחלטת בהמתנה לאור הירוק ברמזור. עוברי האורח כנראה גם לא יודעים שהמספר \"400\" אינו מתייחס לנפח המנוע למשל. ספק גדול אם הם מודעים לכך שה-RX330, שגם בו\nבארץ,\n\t משמש כאן כבסיס. מרביתם לבטח לא מודעים לעובדה שמדובר ברכב היברידי ראשון של לקסוס, ולמעשה שני מבית טויוטה הגדולה. ספק אם הם מבינים כי מדובר ב-SUV ראשון בעולם עם מנוע חדשני שכזה.\nבארה\"ב המידע הזה מחלחל דווקא היטב לתודעת הציבור. זאת אומרת, לקסוס משקיעה הון עתק בפרסום והסבר כי זה אינו רכב גדול-בזבזן-מזהם ללא צורך נוסף, אלא כזה שמסוגל להציע את כל יתרונות ה-SUV שהאמריקנים אוהבים, בחבילה ידידותית יחסית לסביבה. בעידן בו קבוצות ירוקים מיליטנטיות מציתות באש סוכנויות של האמר, כדאי להם לעשות את זה. אגב, זה עובד מצוין. בדיוק כמו הפריוס ההיברידית של טויוטה, שהפכה למכונית-חובה עבור כל מי שמחשיב עצמו כחי על אהבת הציבור (ומי אמר כוכבי קולנוע וסלבבירטאים בהתהוות), גם הלקסוס RX400h הפך להיסטריה שיווקית. תור ההזמנות לרכישת הרכב הזה הוא הגדול בהיסטוריה של המותג. חד וחלק.\nטוב, זהה, חוץ מהצג הצבעוני במרכז הקונסולה, אשר מורה בעזרת חיצים ותרשימי זרימה מרתקים את חלוקת הכוח בין מנועי החשמל והבנזין. הוא גם חושף באותה הזדמנות את מורכבות המערכת, עם מנוע חשמלי אחד לפנים, שני מאחור, והנעה כפולה. הצג הזה מסקרן מאד, מושך את העין, רק חבל שהוא מעט קשה להבנה. מצד שני, לצג הזה יש גם תפקיד נוסף. בתמרוני חניה הוא מכניס לפעולה מצלמה אחורית האחראית לחשיפת הנעשה רחוק מעין הנהג. בעצם, במבט קצת קפדני יותר, אני מזהה גם כי מד הסל\"ד הוחלף במד קילוואט, המצביע על הסיוע החשמלי שמסופק. מעניין.\nמתחת לעור השינויים רבים יותר. ל-RX400h בו אני נוהג יש לא פחות משלושה(!) מנועים, בעצם, כמעט ארבעה... יש כמובן בשינויים קלים את מנוע הבנזין של ה-RX330, בנפח 3,311 סמ\"ק, עם הספק מרבי של 211 כ\"ס ומומנט מרבי של 29 קג\"מ. אבל יש עוד שני מנועים חשמליים (ושלישי שמתפקד כגנרטור ומתנע...), המסייעים לבנזין. מנוע חשמלי קדמי, החזק יותר, עשוי במצבים מסוימים להניע את הרכב לבדו. הוא מייצר 168 כ\"ס, ומומנט אדיר של 33.9 קג\"מ, החל מ-0 סל\"ד. ויש גם מנוע אחורי, קטן יותר, עם הספק מרבי של 68 כ\"ס בלבד, ומומנט מרבי של 13 קג\"מ. כמה זה ביחד? קצת מסובך. לפי טויוטה, ההספק המרבי של שלל המנועים מגיע במקרה המרבי ל-272 כ\"ס. המומנט המרבי לפי היפנים? עד כדי 76.4 קג\"מ מפלצתיים. אתם עוד כאן?\nחוץ מבלגאן המנועים המרשים, יש עוד כמה עניינים חשובים. למשל, תיבה אוטומטית-רציפה במקום אוטומטית \"רגילה\" עם חמישה הילוכים. יש כאן גם שימוש בכוח-עזר חשמלי עבור פעולת ההגה, האלטרנטור ומשאבת המים. מערכת הבלימה, אולי תיארתם לעצמכם, מסייעת לטעינת מצברי החשמל החשובים, שמונחים מתחת למושב האחורי. מבולבלים? אולי הכתבה המצורפת למטה תסייע.\nכרגיל, שלב ההתנעה והנסיעה בעיר במכונית היברידית, הוא עסק מיוחד ומרגש. ה-RX הרי אינו מתעורר לחיים עד שלחיצה על המצערת האלקטרונית תייצר אותות חיים בחטיבת הכוח המורכבת. ומהר מאד אני מגלה כי תנועה חשמלית בלבד ניתנת לביצוע רק תוך ליטוף קליל כנוצה של המצערת. עם מצברים מלאים, רגל של בלרינה מנוסה וסבלנות אין קץ, ניתן להתקרב ל-30 קמ\"ש לפעמים קצת יותר בלי להעיר את מנוע הבנזין. קצת פחות רגש, ונהיגה מעט פחות-מודעת לנושא, תכניס לפעולה (גם) את מנוע הבנזין. ואז אנחנו פחות חסכוניים, וכל העסק כבר לא ממש מוצדק. אפשר היה לכייל קצת טוב יותר את הדוושה, אני מניח.\nחוץ מזה, נראה כי טויוטה לא מגזימה כלל כאשר היא מתארת את סיוע המנועים החשמליים החל מסל\"ד אפס. ל-330 הרגיל לא חסר כוח? ה-RX400h מהיר ממנו בכל השוואה - כולל ביציאה מהמקום. התגובה מיידית וקלילה, כאילו לא מדובר ברכב השוקל למעלה משני טון. גם הנתונים מרשימים - זינוק ל-100 קמ\"ש ב-7.6 שניות בלבד. המהירות המרבית ברכב \"האמריקני\" בו נהגנו מוגבלת ל-180 קמ\"ש, אך באירופה עומד נתון המהירות המרבית על 200 קמ\"ש.\nתוך כדי נסיעת המבחן הקצרה (מדי) אפשר לזהות כי חלק מיכולת ההאצה המרשימה, קשור גם לתיבה הרציפה שדואגת להודיע על נוכחותה בצליל יוצא דופן, בעיקר תחת עומס. מה עוד אפשר לספר? שהתרשמות אמיתית ומלאה מההגה החשמלי לא הצלחנו להשיג, אבל בהתחושה ראשונית הוא אינו נופל מ\"אחיו\" הרגיל. מצד שני, זה האחרון באמת שאינו מבריק, כך שזו אינה חוכמה גדולה...\nמעניין היה לגלות כי התחושה הכללית אינה של נהיגה ברכב כבד במיוחד, אלא דווקא בקליל יחסית לגודלו וייעודו. וזה נעוץ כנראה בנתון המומנט העצום מסל\"ד סופר-נמוך שעומד לרשות רגל ימין. רמת הנוחות כצפוי סבירה-פלוס, אם כי גם כאן כדאי לסייג, מהטעם הפשוט שלא ניתן לנו לנהוג בכבישי המבחן הרגילים שלנו. ולשאלת השאלות - צריכת הדלק.\nובכן, טויוטה מדברים באופן רשמי על 12 ק\"מ לליטר מאד מרשימים לרכב שכזה. ובניגוד לרבות אחרות, היא אינה מציגה נתון סופר-אופטימי אלא די ריאלי. בפועל הצביע מחשב הדרך \"שלנו\" על כ-10 ק\"מ לליטר, וזה לא פחות ממצוין. להזכירכם, עם מנוע בנזין בלבד הוא \"שתה\" 6 ק\"מ לליטר (הצהרת היצרן היא ל-8.8 ק\"מ לליטר). יותר חזק ויותר חסכוני - בהחלט מרשים.\nגולת הכותרת בלקסוס RX400h צריכה להיות המחיר. הרי לאחר ההחלטה על הקלות מס לגבי כלים היברידיים, תוך רצון לשמור על איכות הסביבה, אמור ה-400 להיות זול מאחיו הרגיל - לא ככה? אלא שמשום מה, מנסחי החוק החליטו להגביל את נפח המנוע למכוניות היברידיות שיזכו בהטבה ל-3.0 ליטר בלבד. למה? ככה. לצער רוכשים פוטנציאליים, הרכב הזה מיועד בעיקר לשוק האמריקני, ולכן הוא מצויד ב-3.3 ליטר שנמכר שם, ולא ב-3.0 ליטר שיש לגרסה האירופית. זה אומר שעם 560 אלף שקל, הוא יקר ב-100 אלף מה-330. לכן ספק אם נראה אותו על הכביש המקומי. חבל, ולא חכם.\nבנזין: 272 כ\"ס ב-5,600 סל\"ד.\nחשמל: 168 ו-68 כ\"ס בין 0 ל-1,500 סל\"ד\nבנזין: 29 קג\"מ ב-4,400 סל\"ד.\nחשמל: 33.9 קג\"מ בין 0 ל-1,500 סל\"ד,\n13 קג\"מ בין 0 ל-610 סל\"ד\nתצרוכת דלק\n(ממוצע יצרן)"}
{"article_id": "0,7340,L-3448889,00.html", "header_title": "טויוטה מציגה: קטנה גדולה במיוחד", "full_text": "אם יש משהו שהיפנים יודעים לעשות, זה לייצר מכוניות קטנות - אפילו מיניאטוריות. יש להם מכוניות מיקרו עם מנועי 660 סמ\"ק וממדים של אופניים, מיקרו-מיני-מיניוואנים שיש בהם מספיק מקום לארבעה נוסעים - עדיף בגובה 150 ס\"מ - ואפילו מיקרו-מכוניות ספורט, עם גג קשיח מתקפל ומנוע שהם השאילו ממכונית המיקרו. הביצועים בהתאם, אבל למי אכפת כשעושים 20 ק\"מ לליטר ואתם יושבים בתוך הדבר הכי חמוד בעיר.\nכל הדברים המיניאטוריים הללו, כמעט ולא עוזבים את השוק היפני. לאירופה מגיעות מכוניות גדולות יחסית, והיפנים משאירים את הזאטוטיות לעצמם. אלא שאחרי שאירופה החליטה כי עכשיו זה זמן לא רע לאמץ גישה כזו, עם דגמים כמו המיני (הלא באמת קטנה) ופיאט 500, גם היפנים הגיעו למסקנה שהיבשת הקלאסית מוכנה לדברים שבאים באריזה קטנה. ובטויוטה, יצרנית הרכב הגדולה מכולן, לא מתכוונים להישאר מאחור.\nכחלק ממגמת הדאגה לאיכות הסביבה שפשטה על התערוכה, הציגה טויוטה את ה-IQ, מכונית מיני חמודה להפליא וקטנה - אורכה רק 298 ס\"מ, לא רחוק מסמארט של מרצדס. אלא של-IQ יש ארבעה מקומות ישיבה (או \"3+1\", כפי שמכנים זאת בטויוטה. מישהו אמר\n?),\n\t וזה אומר שהיא מסוגלת להתחרות בדברים קצת יותר גדולים ממנה.\nאגב, ממד האורך הכללי מראה כי ה-IQ קצרה מהיאריס הנמכרת אצלנו בלא פחות מ-80 ס\"מ. אפילו\nהקטנה\n\t יותר, היא קצרה ביותר מ-40 ס\"מ. מעניין יהיה לראות האם גרסה סדרתית תצליח לשמור על ממדים כה קומפקטיים, או שהצהרות הבטיחות של טויוטה יחייבו צמיחה במידות.\nבכל מקרה, אין פרטים רבים על המכונית, ובטויוטה מסתפקים בהצהרות כלליות על תחבורה עירונית עתידית, על חישוקי \"17 שלא נראה ממילא בייצור,"}
{"article_id": "0,7340,L-3240747,00.html", "header_title": "לקסוס RX350 - עכשיו זה רשמי", "full_text": "שימו לב לנתוני השיווק של לקסוס RX. ראשית, זה כנראה ה-SUV היוקרתי המצליח בעולם, עם למעלה ממיליון יחידות מאז הדור הראשון ב-97'. לקסוס מוכרת ממנו בארה\"ב - השוק החשוב ביותר לפלח זה - מספר דומה לכל מתחריו גם יחד. חוץ מזה, מדובר בדגם הנמכר ביותר של לקסוס, מותג היוקרה של טויוטה שנוחת בימים אלה בארץ. מה שהופך אותו מייד ללהיט מיועד באולם היבואן המקומי.\nסיבה מצוינת כדי לנהוג בו לראשונה תחת מטריית יבואן רשמי, לאחר שכבר נהגנו בשתיים מגרסאותיו בעבר - ה-330 ה\"אמריקנית\" וה-400 ההיברידית. לעומת השניים האלה, הפעם מדובר גם בדגם אירופי לכל דבר, ולא ברכב שנפל לידינו דרך צינורות הייבוא האישי, היישר מארה\"ב. במילים אחרות - קבלו את יריית הפתיחה הרשמית של לקסוס-ישראל.\nהסיבה הרשמית להשקה האירופית בה לקחנו חלק, הייתה מקצה שיפורים שעבר ה-RX לאחרונה. אבל מדובר בעיקר בתירוץ. ההשקה הזו משתלבת מצוין בניסיון המחודש של לקסוס לכבוש את אירופה, לאחר שעשתה כך בארה\"ב. הפעם, כך הם מבטיחים, תהיה המתקפה הרבה יותר נכונה ומאורגנת, עם דגמים מתאימים ותוכנית מאד מסודרת.\nהשינוי הבולט שעבר ה-RX ה\"אירופי\" הוא במנוע V6 חדש בנפח 3.5 ליטר, חזק משמעותית מה-3.0 ליטר ששווק שם בעבר. 276 כ\"ס עכשיו, 204 בלבד בעבר. מומנט של 34.9 קג\"מ כעת, לעומת 28.9 במנוע הקטן יותר. הבדלים מאד מאד משמעותיים כמובן. בלקסוס גאים בכך שהוא החזק בין המתחרים בנפח דומה - אז מה אם הפער מול מרצדס עומד על ארבעה כ\"ס בלבד.\nלקסוס מבטיחים גם שיפור (נדרש) בתגובות תיבת חמישה ההילוכים האוטומטית, צעד מובן כאשר עומדות מולה מיטב התיבות בעולם הרכב, עם שישה ואף שבעה הילוכים (שוב, מרצדס). יש ב-RX כפול ההנעה דיפרנציאל מרכזי חדש, עם חלוקת כוח שווה קדימה-אחורה. רשימת העדכונים כוללת כיול מחודש למערכות ההגה והמתלים, שיפור בבידוד רעשים ואפילו מערכת ניווט חדשה (ומעולה) עם צג מגע נוח ומערכת שמע משודרגת.\nהשינוי החיצוני זניח, וה-RX עדיין נראה יותר קרוס-אובר, פחות רכב שטח. הוא נראה אלגנטי וקליל, מבלי להיות אגרסיבי כמו חלק מיריביו. רק גוון\nמצד שני, לא ניתן להתעלם מכך שבמקור הוא תוכנן עבור ארה\"ב, ומבוסס על רצפת הקאמרי. החל בבלם חניה מיותר ברגל, דרך מנשאי כוסות לרוב והאפשרות לעמעם תאורת מפות, וכלה בגודל הניכר של המתגים ובחירת הגוונים. וגם, למרות איכות חומרים טובה, אין כאן את העומק והעושר במראה ובמגע שיש למיטב תוצרת גרמניה, כמו ב.מ.וו ומרצדס. אגב, לקסוס מצטיינת דווקא מאחור - האווירה נעימה, ויש לא רק משענת יד מהודרת, אלא גם אפשרות לכוון מסעד ומגוון תאי אחסון בסגנון מחלקה ראשונה.\nנראה דומה, מרגיש דומה, אבל נוסע אחרת. ככה זה כשאתה משחרר עוד כ-20% כוח מתפרץ לארבעה גלגלים. ולא צריך לבחון אותו לטווח ארוך כדי לגלות שבעזרת תזמון שסתומים וסעפות יניקה משתנים, המנוע בלקסוס \"שלנו\" משכנע בהרבה מזה שבדגם האמריקני. חטיבת הכוח היפנית מרשימה, שקטה בסל\"ד נמוך, זורמת, נעימה ואפקטיבית. היא גם מטפסת ללא בעיה לסל\"ד גבוה, והביצועים בהתאם - ל-200 קמ\"ש אליהם הוא מוגבל אלקטרונית מגיע ה-RX בקלות, ונראה שגם נתון האצה ל-100 קמ\"ש ב-7.8 שניות אינו אופטימי מדי. יחסי העברה ארוכים פוגמים אמנם בהאצות ביניים, אך לעומת זאת התיבה האוטומטית מתפקדת היטב, מציעה פעולה חלקה ותפעול ידני נוח.\nגם מבחינה דינמית מציג ה-RX איכות ויכולת משופרים לעומת הגרסה האמריקנית. הכיול כאן נוקשה יותר, ולמרות שאינו פוגם בנוחות (הטובה יותר בתנועה עירונית עם המתלים הרגילים), היכולת הדינמית יוצאת נשכרת בכל מקרה - הן עם מתלי האוויר, הן עם הרגילים. תנודות הגוף מרוסנות טוב בהרבה, וזוויות הגלגול מורגשות עקב ממד הגובה והמשקל, אך אינן מוגזמות ולא פוגמות באחיזת כביש טובה יחסית.\nעם זאת, מהר מאד מגלה גם ה-RX האירופי כי אין לו את העומק והדיוק הגרמני כאשר האספלט הופך תובעני יותר. ההגה חד יחסית לדגם האמריקני, אך עדיין חסר חיים לצד הטובים שבדגמי היצרנים האירופים. תת ההיגוי בולט, ודורש סגנון נהיגה מתחשב אם הנהג ממהר. כדי להדגיש שלא מדובר כאן ברכב שעשועים, מתגלה בקרת יציבות בלתי-ניתנת-לניתוק (אפילו לא חלקי) וחוסמת כל רעיון אחר. כמו מחנכת קשוחה בבית ספר יסודי, היא עושה זאת בקול ובעזרת מקל - צפצופים מעצבנים וכניסה אגרסיבית (מדי) לפעולה.\nהפגישה המחודשת ב-RX הזכירה לנו כי בלקסוס מבינים היטב את קהל היעד. הם אינם מציעים יומרות שטח כשהם לא מתכוונים לכך (אין אפשרות להילוך כוח), ולא \"עושים קולות\" של מכונית ספורט תחת מסווה של SUV. במקום, הם מספקים ללקוח את מה שהוא באמת רוצה - תחושה של עידון ונוחות, אלגנטיות ויוקרה מפנקת, קלות תפעול ואבזור בשפע.\nאין ספק כי הם לא מסוגלים להתחרות (עדיין?) בגרמנים בכל הנוגע לדינמיקה, איכות גימור ואפילו אופי מוטורי. לעומת הטובים שבהם, ה-RX350 נראה מעט \"שטוח\". אבל בצד השני של המשוואה ממתינה הפתעה - המחיר נמוך מהמתחרים הישירים, האבזור שופע בהרבה. שני אלה יחד יוצרים הפרש מחיר מעשי משמעותי של כמה עשרות אלפי שקלים. הוסיפו לכך הצטיינות היסטורית בתחום האמינות, השירות ושביעות הרצון בארה\"ב, יחד עם העובדה שמדובר בחבר חדש ומוערך במשפחת היוקרה, ותקבלו מתחרה חשוב ומעניין. כזה שבהחלט עשוי לעשות צרות למתחריו. כן, גם במחיר של 460 אלף (היעד הנמוך של היבואן), או ב-500 אלף, כפי שנראה כרגע."}
{"article_id": "0,7340,L-3876651,00.html", "header_title": "דיימלר מול רנו - הקרב על הסוללה", "full_text": "דיטר זטשה, האיש החזק בקונצרן הרכב דיימלר (מרצדס), אמר כי החברה בראשה הוא עומד תהפוך ליצרנית מובילה לסוללות עבור מכוניות חשמליות. הצהרה יומרנית, ובעיקר בעייתית. זאת מכיוון שהיא מגיעה זמן קצר לאחר ההודעה על שיתוף פעולה מקיף עליו חתמו דיימלר ורנו-ניסאן, לייצור משותף של מכונית חשמלית בעתיד. והיכן הבעיה? קרלוס גוהן, האיש החזק בקונצרן הצרפתי, הכריז בעבר כי הקונצרן המשולב יהיה המוביל בייצור סוללות למכוניות חשמליות. סוכנויות הידיעות באירופה כבר תוהות - האם יקרוס שיתוף הפעולה עוד לפני שהחל?\n\"דיימלר תהייה חלוצה בתחום השינוע החשמלי. כאשר אפשרויות הנעה אלטרנטיביות יגיעו לשלב של ייצור המוני בעוד מספר שנים, נקדים את המתחרים\",\nכעת מפרסם גם האוטומוטיב ניוז כי טום סטלקמף, מי שכיהן בעבר במספר תפקידי מפתח בברית דיימלר-קרייזלר, אומר שניתן להצהיר כעת בפה מלא - הברית בין דיימלר לקרייזלר לא הייתה ברית בין שווים, כפי שאמורה הייתה להיות. סטלקמף מאשים את דיימלר בכך שניסתה להשתלט על קרייזלר, ולא לקיים שותפות אמתית ומפרה. לדבריו, זו הייתה הסיבה לכישלון. לגוהן הוא מייעץ: \"שמור על הגב\"."}
{"article_id": "0,7340,L-3877554,00.html", "header_title": "במקום מאזדה 3? רנו מציגה פלואנס חשמלית", "full_text": "אחת המכוניות המעניינות ביותר עבור שוק הרכב העולמי, ועוד יותר מכך עבור השוק המקומי, מוצגת לראווה: רנו פלואנס Z.E - הגרסה החשמלית של המכונית המשפחתית המוכרת. שיווק הפלואנס החשמלית יחל באמצע 2011 בישראל ודנמרק, ולאחר מכן תגיע המכונית המסקרנת לשווקים אירופים נוספים. בישראל תשווק המכונית על-ידי חברת \"בטר פלייס\", מיזם טעינת הרכב החשמלי של שי אגסי והחברה לישראל.\nפלואנס Z.E (ר\"ת: Zero Emissions, \"אפס מזהמים\") מבוססת על הגרסה הרגילה של המכונית, אך ארוכה ממנה ב-13 ס\"מ. התוספת נועדה, כך מסבירים ברנו, לשמור על חלוקת משקל נכונה ומרווח מספק בתא הנוסעים. יש לציין כי הפלואנס החשמלית מצוידת בסוללות במשקל של 250 ק\"ג, הממוקמות מאחורי המושבים האחוריים ומקטינות את נפח תא המטען באופן משמעותי: מ-530 ליטר בגרסה הרגילה ל-300 ליטר בלבד בחשמלית.\nהסוללות של הפלואנס החשמלית, מסוג ליתיום-יון, מספקות לטענת רנו טווח נסיעה מרבי של 160 ק\"מ. המנוע החשמלי מספק 96 כ\"ס ומומנט של 22.8 קג\"מ, והמהירות המרבית מוגבלת ל-135 קמ\"ש. ברנו מציינים כי את ה-Z.E אפשר יהיה לטעון באמצעות שקע ביתי רגיל - טעינה שתימשך בין שש ושמונה שעות. טעינה מהירה, בת כחצי שעה, תתאפשר רק בשלב מאוחר יותר, כנראה בין 2012 ו-2013. את הסוללות של הפלואנס החשמלית ניתן יהיה להחליף, בתהליך שאמור לקחת כשלוש דקות - כך רנו.\nמבחינה חיצונית, נבדלת הגרסה החשמלית מהגרסאות הרגילות של הפלואנס אך במעט. מלפנים ומאחור, קיבלו סמל החברה ויחידות התאורה רקע בצבע תכלת. שקעי הטעינה, הנמצאים משני צדי הפגוש הקדמי, משלימים את המראה של הגרסה החשמלית. בפנים, לוח המחוונים הותאם לצרכים הייחודיים של המכונית, והוא מציג מד מהירות, מד הספק ומד טעינה לסוללה.\nיחד עם פלואנס החשמלית הוצגה גרסת הייצור של רנו קנגו החשמלית, שתשווק החל מאמצע 2011. בדומה לפלואנס החשמלית, גם קנגו תציע טווח נסיעה של 160 ק\"מ, עם נפח תא מטען זהה לזה המוצע בגרסה הרגילה. הקנגו לא תציע בשלב ראשון אפשרות לטעינה מהירה או החלפת סוללות, וטעינה מלאה של הסוללות תימשך בין שש ושמונה שעות."}
{"article_id": "0,7340,L-3349375,00.html", "header_title": "טויוטה: ספורט יש לעשות באופן אחראי", "full_text": "האם טויוטה FT-HS היא רמז ראשון לסופרה החדשה? מכונית הספורט של טויוטה, שנהנית גם שבע שנים לאחר מותה ממועדון מעריצים מכובד, עשויה לזכות ליורשת בקרוב. וה-FT-HS, מכונית תצוגה ספורטיבית שנחשפה בתערוכת דטרויט, נועדה כדי להזכיר את המכונית ההיא, ולהרגיל אותנו לרעיון של חזרתה לחיים.\nה-FT-HS מצוידת ביחידת הכוח של ה-GS450h. זו כוללת מנוע V6 בנזין בנפח 3.5 ליטר, ומנוע חשמלי שמסייע לו ומוטען על-ידי אנרגיה המשתחררת בתהליך הבלימה. במילים אחרות - טכנולוגיית כלאיים. בטויוטה מסבירים שבחרו בשילוב הזה כדי להעביר מסר, לפיו מכונית ספורט יכולה להיות ידידותית לסביבה ואחראית, שמעניינים לטענתם את הקונים הפוטנציאלים לא פחות מביצועים.\nאבל אם האצה בכל זאת חשובה, מציינים היפנים כי ה-FT-HS מסוגלת להגיע מעמידה ל-100 קמ\"ש תוך ארבע שניות בלבד, נתון השייך לעולם האקזוטי. לשם פרופורציות - הסופרה הקודמת נדרשה ל-5.1 שניות כדי להאיץ מ-0 ל-100 קמ\"ש, בגרסת הטורבו החזקה.\nה-FT-HS מציעה מקום לארבעה נוסעים במבנה 2+2 (שפירושו בדרך כלל \"שני נוסעים לפנים, שני תיקי נסיעה צנועים מאחור\"). היא נועלת צמיגי 245-35 מלפנים ו-285-30 מאחור, בשני המקרים עם חישוקי \"21. מכונית התצוגה קומפקטית יחסית - אורך של 432.5 ס\"מ (לעומת 452 בסופרה), רוחב של 186 ס\"מ (181), גובה של 129 ס\"מ (127) ובסיס גלגלים של 265 ס\"מ, 10 יותר מהסופרה הקודמת.\nבטויוטה לא מצהירים רשמית כי בכוונתם לייצר את המכונית. יש לציין גם כי העיצוב שלה - לפחות מבחוץ - נראה קיצוני מדי עבור מה שהורגלנו מטויוטה. עם זאת, ייתכן ומכונית סדרתית ושגרתית יותר תגיע לאולמות התצוגה תוך כשנתיים."}
{"article_id": "0,7340,L-3150264,00.html", "header_title": "לאן את נוסעת?", "full_text": "תערוכת טוקיו היא במה ידועה למיטב שבמיטב החידושים המוטוריים. במקרים רבים מדובר בהמצאות שכל קשר בינן לבין הגיון או קרבה לייצור הוא מקרי בהחלט, וזה בדיוק המקרה גם עם הפיבו, מכונית תצוגה יוצאת דופן של ניסאן.\nהפיבו, כפי ששמה מרמז (קיצור של Pivot, להסתובב על ציר), מציעה רעיון חדשני שעשוי להיות שימושי באזורים צפופים ובחניה בין שתי מכוניות. במקום לשלב להילוך אחורי, הנהג יכול לסובב את כל תא הנוסעים על ציר, ולהתחיל לנסוע בכיוון ההפוך. בתא הנוסעים המסתובב יכולים לשבת שלושה בני אדם.\nואם נוסיף לחידוש המעניין גם ממד אורך כללי של 270 ס\"מ בלבד (כמו בסיס גלגלים של יונדאי סונטה...), או מצלמות המשדרות תמונות מבחוץ לסביבת הנהג ומצמצמות \"שטחים מתים\", נקבל מכונית שתמרונים עירוניים בה הם ככל הנראה תענוג גדול.\nמכונית התצוגה של ניסאן מצוידת במנוע חשמלי, ואינה מזהמת כלל את הסביבה. הפיבו היא חלק ממייזם משותף של ניסאן והאומן היפני טקאשי מורקאמי."}
{"article_id": "0,7340,L-3684040,00.html", "header_title": "קוניגסג מציגה מכונית על חשמלית", "full_text": "קוניגסג, יצרנית מכוניות העל היוקרתיות משוודיה, הגיעה לז'נבה עם מכונית תצוגה חדשה ומעניינת - NLV קוואנט (Quant). מדובר במכונית על חשמלית ולא מזהמת, שעושה שימוש בטכנולוגיה מתקדמת הכוללת - בין היתר - מרכב מצופה בתאים סולריים, לטעינת המצברים מאנרגיית השמש בזמן חניה או נהיגה.\nהקוואנט פותחה יחד עם חברת הטכנולוגיה הסולרית הגרמנית NLV (ומכאן חלק משמה). היא מצוידת במצברים מתקדמים, אותם מכנים בקוניגסג בשם FAES, ראשי תיבות של Flow Accumulator Energy Storage, או אגירת אנרגיה במצברי זרימה. טכנולוגיה זו מאפשרת לטענת השוודים טעינה מלאה של המצברים בתוך 20 דקות בלבד, וטווח נסיעה מרשים של 500 ק\"מ.\nכל זאת במכונית על בעלת ארבעה מושבים ומשקל עצמי לא גבוה - 1,780 ק\"ג, מהם 140 שוקל המנוע ו-450 ק\"ג למצברים. הנתון הנמוך יחסית למכונית בגודלה של הקוואנט - אורך של 488 ס\"מ, רוחב של 202 ס\"מ, גובה 133.5 ס\"מ ובסיס גלגלים נדיב של 310 ס\"מ - הושג באמצעות שימוש נרחב באלומיניום וסיבי פחם. המנוע החשמלי מפיק 512 כ\"ס ו-72.8 קג\"מ, ומאיץ את הקוואנט מעמידה ל-100 קמ\"ש ב-5.2 שניות. המהירות המרבית עומדת על 275 קמ\"ש.\nבקוניגסג לא מוכנים להגיד בינתיים האם ומתי תיוצר ה-NLV קוואנט. אך מרמזים שמפזרים אנשי היצרנית בז'נבה, ניתן להעריך כי זה יקרה ללא שינויים בעיצוב, ולא יאוחר משנת 2012. בכל מקרה, מכונית כזו תוכל להתחרות בחשמליות ודגמי כלאיים יוקרתיים אחרים שמשווקים או ישווקו בעתיד, בהם\nו\n."}
{"article_id": "0,7340,L-3672404,00.html", "header_title": "יונדאי, מאחורייך: שברולט מציגה ספארק", "full_text": "שברולט פרסמה תמונות נוספות של הספארק (Spark, ניצוץ), עירונית קטנה וחשובה מאד עבור האמריקנים. מדובר ביורשת לשברולט מאטיז, ששווקה בתחילה כדייהו ופותחה על-ידי הקוריאנים. גם הדגם החדש ייוצר בדרום-קוריאה, אם כי הפעם מדובר בפיתוח מלא של ג'נרל מוטורס, ובמכונית שתוכננה כך שתתאים לשיווק בכל רחבי העולם. בשברולט מקווים כי הפעם מדובר במוצר שיתאים יותר לטעם האירופי, ולשוק מכוניות המיני המפותח שלו, הנשלט בשנים האחרונות על-ידי פיאט (עם הפנדה וה-500).\nהספארק תשווק החל מראשית 2010, וצפויה לנחות גם בישראל. כאן תפגוש יריבה משמעותית אחת בלבד -\n,\n\t ששיווקה החל לאחרונה. מובילת הטבלה באירופה,\n,\n\t איננה שחקנית משמעותית בשוק הישראלי ומציגה רמת מכירות נמוכה למדי. מ-UMI נמסר ל-ynet כי למרות שעדיין לא התקבלה החלטה סופית, הם מתעניינים מאד במכונית ורוצים לשווקה בישראל.\nהספארק גדולה משמעותית מהמאטיז אותה היא מחליפה, וגם מה-i10. אורכה עומד על 364 ס\"מ, לעומת 356.5 במתחרה של יונדאי ו-349.5 בלבד במאטיז המיושנת. בסיס הגלגלים עומד על 237.5, חצי ס\"מ יותר מב-i10 ו-3.5 יותר מבמאטיז. בגרסת הטרום-ייצור שתוצג בז'נבה בחודש הבא, הספארק תצויד בחישוקי \"15, לעומת \"13 בלבד במאטיז, אם כי גרסאות הבסיס יוצעו ככל הנראה עם חישוקים צנועים יותר.\nשברולט אינה מפרסמת פרטים מלאים על המכונית, ומסתפקת בחשיפת נפח שני מנועי הבנזין - 1.0 או 1.2 ליטר. לא ידוע אם מדובר במנועים המוכרים של"}
{"article_id": "0,7340,L-3589901,00.html", "header_title": "שלוש מכוניות חדשות לטויוטה בתערוכת פאריז", "full_text": "טויוטה תציג ב\n(19-4 באוקטובר) את האוונסיס החדשה. מדובר בדור שלישי למשפחתית הגדולה, שתתחרה בפורד מונדיאו והונדה אקורד. טויוטה מפרסמת בשלב זה תמונה אחת בלבד של המכונית, ומלבד הצהרות כלליות על יותר כוח ופחות זיהום, אינה מספקת פרטים כלשהם. כמו הדור הנוכחי, גם האוונסיס החדשה תיוצר במפעל טויוטה בבריטניה. השיווק יחל באירופה בינואר 2009, ואצלנו במהלך הרבעון הראשון.\nמיוניון מוטורס, יבואנית טויוטה, נמסר ל-ynet כי האוונסיס תצויד במנוע 2.0 ליטר, ובתיבת שבעה הילוכים אוטומטית-רציפה. ייתכן ומדובר בתיבה המגיעה מלקסוס LS600h, המוצעת עם יחידה דומה. בשלב זה, ביוניון עדיין לא יודעים מה יהיה מחיר המכונית, ואם תיכנס לקבוצה 4 (עד 147,000 שקל). עם זאת, בכוונתם לשווקה בישראל גם אם לא.\nמלבד המשפחתית הגדולה, טויוטה תציג בפאריז עוד שתי מכוניות חדשות. החשובה שבהן היא ה-iQ, עירונית זעירה באורך של פחות מ-300 ס\"מ, כמעט 100 פחות מסופר-מיני ממוצעת. מדובר למעשה במכונית הקטנה ביותר באירופה שמציעה מקום לארבעה נוסעים.\nה-iQ הוצגה\nהקודמת בגרסת טרום-ייצור, ולפאריז תגיע כשהיא במפרט הסופי. גם כאן המפרט הטכני נותר עדיין סודי ברובו, ובטויוטה מספרים רק כי רמת הזיהום תעמוד על 99 גרם פחמן דו-חמצני לק\"מ, נתון נמוך גם למכונית בממדים אלה. בנוסף, ל-iQ יהיו 10 כריות אוויר, כולל זוג קדמיות, צמד כריות צד לנהג ולנוסע מלפנים, צמד \"וילונות\", כריות אוויר לברכי הנהג ולנוסע לצידו, ושתיים נוספות מאחור - ככל הנראה להגנה על ראשי היושבים מאחור.\nרכב שלישי שיערוך הופעת בכורה בגרסה סדרתית, לאחר שנחשף\nבז'נבה, הוא האורבן קרוזר (Urban Crusier). כאן מדובר ברכב פנאי קטן, שיוצע בתחילה עם מנוע טורבו-דיזל בנפח 1.4 ליטר והנעה כפולה. גרסאות בנזין והנעה קדמית יצטרפו למבחר בהמשך. האורבן קרוזר הוא הגרסה האירופית ל\nהמשווקת בארצות הברית מזה למעלה משנה.\nה-iQ והאורבן קרוזר אינן מתוכננות להגיע לישראל. ביוניון מוטורס מסבירים כי ה-iQ קטנה מדי לקהל הישראלי, בעוד שהאורבן קרוזר לא יוצע עם תיבה אוטומטית, ועל כן לא יגיע."}
{"article_id": "0,7340,L-3532591,00.html", "header_title": "יצרנית רכב חשמלי תובעת את המעצב שלה", "full_text": "יצרנית הרכב החשמלי\n(Tesla) תובעת את מעצב הרכב הנודע\n,\n\t כך מדווחות סוכנויות הידיעות. פישקר הקים לפני יותר משנתיים\n,\n\t ובטסלה טוענים כי כסף ששילמו לו עבור עבודתו, שימש אותו לפיתוח מכונית עם טכנולוגיה שגנב מהם. טסלה שכרה את שירותיו של פישקר בכדי שייעצב עבורה מכונית סדאן חשמלית. באתר של פישקר נטען כי טכנולוגיית הכלאיים הידידותית שבמכוניתו, פותחה על-ידי חברה בשם \"\n\".\nבתביעה, שהוגשה בבית המשפט העליון בקליפורניה, מאשימה טסלה את פישקר ואת המנהל התפעולי של החברה שלו, בהונאה, שימוש לא ראוי בסודות מסחריים והפרת חוזה. עבירות שבוצעו לטענתה במהלך ההתקשרות בין הצדדים בשנת 2007, כחלק מפרויקט \"ווייט סטאר\" (White Star, כוכב לבן) של טסלה.\nחברת עורכי הדין שמייצגת את פישקר בסן פרנסיסקו סירבה להגיב להאשמות.\nטסלה שילמה לפישקר, שעיצב בעבר בין היתר מכוניות עבור אסטון מרטין וב.מ.וו, קרוב ל-800,000 דולר (2.8 מיליון שקל). כמו כן, ניתנה לו גישה למאגרי המידע של היצרנית, כולל תוכניותיה העיסקיות והידע הטכנולוגי שצברה בתחום מכוניות ידידותיות לסביבה.\nטסלה מאשימה את פישקר בכך שסיפק לה במכוון עיצוב לא מוצלח לפרויקט החדש, מה שהביא לעיכוב של חצי שנה בפרויקט ודחייתו עד לשנת 2010. זאת, בשעה שאת העיצובים ה\"טובים\" שמר פישקר למכונית מתחרה שבכוונתו להשיק באותה שנה תחת שמו.\nזמן קצר לאחר שהשלים את עבודתו עבור טסלה, הודיע פישקר על מכונית סדאן היברידית בשם \"\n\".\n\t מדובר במכונית ראשונה בפיתוח עצמי, לאחר שמאז 2005 הציע פישקר רק גרסאות יוקרה משודרגות לדגמי ב.מ.וו ומרצדס.\n\"מה שפישקר עשה זו שערורייה\", אמר העו\"ד אדם בלסקי ממשרד בלסקי ואלונסו, שמייצג את טסלה במשפט. \"בראייה לאחור, זה ברור שלפישקר הייתה מוטיבציה חזקה שלא לספק את עבודתו הטובה ביותר לטסלה\".\nבתביעה מבקשת היצרנית מבית המשפט למנוע מפישקר שימוש בסודות וידע אליהם נחשף. כמו כן, היא תובעת פיצויים בגין הדחייה בלוח הזמנים, את החזרת השכר שקיבל ופיצוי נזיקין בסכום לא ידוע."}
{"article_id": "0,7340,L-3872559,00.html", "header_title": "רשמי: מרצדס, רנו וניסאן יפתחו ביחד מכוניות", "full_text": "קונצרן דיימלר, בעל השליטה במרצדס, וקונצרן רנו-ניסאן חתמו היום (ד') על הסכם לשיתוף פעולה אסטרטגי, במסגרתו יפעלו במשותף בפיתוח מכוניות וטכנולוגיות הנעה. שלוש היצרניות ישתפו פעולה בפיתוח מכוניות חשמליות, מכוניות נוסעים וכלי רכב מסחריים. אחת המטרות העיקריות של שיתוף הפעולה בין היצרניות, הוא להוזיל את העלויות העצומות הכרוכות בפיתוח מכוניות חדשות וטכנולוגיות הנעה.\nבהודעה רשמית שפרסמו שלוש היצרניות היום, נמסרו פרטים ראשונים אודות פרויקטים עתידיים משותפים. כך למשל, רנו וניסאן יעבירו לדיימלר טכנולוגיות\nעם הפרויקטים שיקודמו במסגרת שיתוף הפעולה, אפשר למנות את פיתוח הדור הבא של הסמארט פור-טו, שתתבסס על הרנו טווינגו העתידית. בכוונת היצרניות לפתח לשתי המכוניות הקטנות גרסאות חשמליות, כאשר סמארט צפויה לפתח גם גרסאות מרכב נוספות - ובהן גרסת ארבע-דלתות חדשה.\nבתחום המנועים, עתידה רנו לתרום לדיימלר ידע וטכנולוגיות בתחום המנועים הקטנים - שישמשו את מרצדס בפיתוח דגמים קטנים וקומפקטיים עתידיים, ובהם מחליפות ל-A קלאס ו-B קלאס. נקודה מעניינת נוספת נוגעת להעברת טכנולגיות בתחום מנועי דיזל ובנזין ממרצדס לחטיבת היוקרה של ניסאן, אינפיניטי.\nשיתוף פעולה נוסף בין היצרניות צפוי בתחום כלי הרכב המסחריים: רנו תספק לדיימלר רכב מסחרי קטן, שכנראה יורכב בצרפת, כמו גם מנועים ותיבות הילוכים למרצדס ויטו. מעבר לכך, שיתוף הפעולה עשוי לכלול שימוש \"הדדי\" במתקני ייצור של השותפות בברית.\nבמסגרת ההסכם, יקבלו רנו וניסאן נתח של 3.1% מדיימלר, בעוד דיימלר תקבל בתמורה 3.1% מרנו ו-3.1% מניסאן. מלבד החלפת המניות, שלוש היצרניות הודיעו על הקמת ועדת היגוי, שלמעשה תפקח ותנהל את הפעילות המשותפת. בהתייחסו לברית עם רנו וניסאן, אמר היום דיטר זטשה, יו\"ר הוועד המנהל של דיימלר, כי \"שיתוף פעולה זה מאגד אינטרסים משותפים ומבטיחים, המבוססים על פרוייקטים קונקרטיים ואטרקטיביים\".\nקרלוס גוהן, יו\"ר רנו-ניסאן - ואחד המנהלים המוערכים והמשפיעים בתעשיית הרכב כיום - אמר כי \"רנו וניסאן יודעות כיצד לעבוד בשיתוף פעולה. ניסיון זה חשוב ביותר בתעשיית הרכב העולמית כיום, וחשוב אף יותר בתעשיית הרכב של המחר\"."}
{"article_id": "0,7340,L-3656751,00.html", "header_title": "יונדאי i10 - הפתעה קוריאנית מהודו", "full_text": "נו, אז המצב הכלכלי לא משהו, אה? אפילו נגיד בנק ישראל, סטנלי פישר, שהצליח לשמור על אופטימיות עד לאחרונה, נשמע השבוע מדוכדך. בשיחה עם ילדים מהדרום, ששודרה בערוץ 2, סיכם פישר את המצב בעברית עילגת-קמעה אך מדויקת: \"המשק העולמי על הפנים, ומה שקורה בחו\"ל משפיע עלינו - הרבה\". ואם נגיד בנק ישראל מוטרד, כנראה שהאזרחים צריכים להיות מודאגים - \"הרבה\".\nלאור זאת, האם ה-i10 צפויה לתפוס שמש ליד נמל אילת - או שאולי היא דווקא נושאת בשורה צרכנית ללקוחות הישראלים? נסיעת מבחן ארוכה באזור עוטף עזה, גילתה את כל האמת על הקטנה החדשה של יונדאי.\nוהאמת הראשונה קצת מטרידה: ה-i10 יפה יותר בתמונות מאשר במציאות. זה לא שהיא מכוערת, אבל היא גם לא חמודה ושובבה כמו שאפשר לצפות ממכונית עירונית מודרנית. הבעיה העיקרית היא הפרופורציות: צדודית קצרה וגבוהה וגלגלים קטנים, מעניקים ל-i10 מראה של ציור קומיקס יפני שקצת השתבש. במפתיע, המידות הקטנות שמעיבות על העיצוב אינן מתבטאות בתוך תא הנוסעים: ה-i10 תארח ללא קושי ארבעה מבוגרים, למרות שמרווח הרגליים ליושבים מאחור מעט מוגבל. אגב, הודות לממד הגובה החריג - 154 ס\"מ - נהנים כל הנוסעים ממרווח ראש מצוין."}
{"article_id": "0,7340,L-3277902,00.html", "header_title": "פיאט פנדה 4X4 קליימינג - סוכריית שטח", "full_text": "למצוא עצמך מעורב במרדף עם ג'יפ של משמר הגבול, זה לא בדיוק הדבר הרצוי בימים אלה. אפילו אם מדובר במחזה הזוי לחלוטין בו מככבת פנדה ננסית. אבל אחרי שירד ענן האבק, הסירנות שכחו והקצין שבסופה הבין שאיני מבריח רכב גנוב הוא הסביר: \"זה בדיוק המסלול להעביר רכב לגדה. ראינו אותך טס עם הדבר המוזר הזה ...\" ואז הוא עצר לרגע, התבונן בפנדה, קלט שהיא לא ממש יכולה לטוס והחל לצחוק. \"רגע. מה זה בכלל הצעצוע הזה? איך הוא הגיע לכאן?\"\nבפנים השינוי כמעט ואינו מורגש, ואין אזכור להנעה הכפולה. מאכזב לגלות שהקליימינג המקומית דומה יותר לפנדה הידנית, המצוידת פחות מה\"אוטומטית\". זה אומר שביחס למראה החיצוני האווירה פשוטה - ואפילו כיוון המראות ידני.\nהפנדה, למרות ייעודה, מציעה פנים באיכות סבירה עם עיצוב מקורי, ורמת ציוד בסיסי לא רעה שכוללת גם מד סל\"ד ומחשב דרך. הנדסת האנוש העיקרית סבירה למדי.\nהמושבים, כמו בשאר הדגמים המקומיים, אינם מתכוונים לגובה וזה מעט מפריע. כרגיל הם רכים מדי וחסרי תמיכה מספקת. וגם כאן עלולה הרגל להיתקל בידית פתיחת מכסה המנוע. הקוסמים של פיאט הצליחו ליצור מרחב פנים מרשים בננסית, ולא פגעו בו בגרסת ההנעה הכפולה. וכך יש עדיין מרחב טוב מאחור ותא מטען שימושי.\nלקליימבינג המקומית מנוע 1.2 ליטר ו-60 כ\"ס שהכרנו בפנדה הרגילה. הוסיפו לחשבון הנעה כפולה שגוזלת מעט כוח וגם מוסיפה (יחד עם האיפור) כ-120 ק\"ג, ועוד לא דיברנו על המיגון שהורכב לרכב ההדגמה. התוצאה, אם להיות מנומסים, איטית כמו שרומזים הנתונים - למשל 20 שניות למאה.\nההתחלה בעיר אינה בעייתית ואפילו מפתיעה, בזכות הילוך ראשון ושני קצרים למדי (שנועדו לסייע בשטח). אבל ההמשך על הכביש המהיר הרבה פחות מרשים, והפער לעומת הדגם הרגיל בולט. הקליימינג אינה מזדרזת לחצות את המהירות החוקית ובעיות עם משטרת התנועה אינן צפויות. מצוין לשלמות הרישיון שלכם.\nאבל זה הרבה פחות נחמד כשרוצים לעקוף או להאיץ בעלייה - או חלילה שניהם. כדי לשמור על ביצועים סבירים יש למחוץ את המצערת (בעלת המהלך הארוך) עד לרצפה ולאמץ את המנוע לתחומים הרועשים - שפחות אהובים עליו. מה עוד נספר? שתיבת ההילוכים אינה מדויקת במיוחד וכך גם המצמד, אבל זה אולי קשור לתלאות שעברה המכונית. צריכת הדלק נותרה סבירה ונעה בין 11 ק\"מ לליטר תחת עומס ל-12.5 ברגעים הקלים.\nלמרות הגבהתה, הפנדה מציגה בסך הכל ניהוג סביר ובטוח. אמנם רכינת הגוף מורגשת אבל זה לא מפריע במיוחד. התחושה (אולי בגלל הצמיגים) יציבה מאחותה הרגילה. לכך אחראים לא רק מערכת ההנעה הכפולה אלא גם הקצב האיטי שאינו יוצר אתגרים אמיתיים. רוב הזמן מרגישה הקלימינג כמו מכונית הנעה קדמית. ההגה החשמלי, כרגיל, מרגיש קל ומנותק מדי. הבלמים המשופרים תפקדו בצורה סבירה.\nלמערכת ההנעה הכפולה אין שום אזכור בתא הנוסעים, והעברת הכוח לאחור מתבצעת אוטומטית דרך דיפרנציאל צמיגי. וכך בירידה לשבילים מתגלה הפנדה\nקופסאות פח זולות אך עשירות בקסם היא התמחות ישנה של פיאט, והקליימינג אינה יוצאת דופן. ממש כמו הפנדה הרגילה גם הקליימינג מעלה על פנינו חיוך בגלל המראה, היכולת ובייחוד האופי. היא כמובן לא רכב שטח במובן האמיתי, אבל בדרכה השובבה מצליחה להפתיע.\nבמחיר של 107,000 שקלים היא אמנם כפולת ההנעה הזולה בארץ, אך היא יקרה ביותר מ-30,000 מהגרסה הידנית-רגילה, הפרש שנראה מופרז ופוגע בסיכוייה. זאת במיוחד כשאין תיבה אוטומטית וכאשר לא מדובר בגרסת הדיזל החזקה משמעותית והייחודית יותר. במצב כזה היא עלולה לתפקד רק כמקדמת מכירות לפנדה הרגילה. אבל תורידו 10,000 שקלים מהמחיר, ויש על מה לדבר."}
{"article_id": "0,7340,L-3617537,00.html", "header_title": "תביעת טסלה נגד פישקר: מעצב המכונית זכאי", "full_text": "היינריך פישקר לא גנב טכנולוגיה ועיצוב מיצרנית המכוניות החשמליות טסלה - כך נקבע בתום הליך בוררות שקוים בין טסלה לבין מי שנשכר כדי לעצב את מכונית הסדאן העתידית שלה, פישקר.\nבחודש אפריל האחרון טסלה הגישה תביעה לבית המשפט העליון בקליפורניה, וזה החליט להעבירה להליך בוררות. בתביעה נטען כי פישקר, שנשכר לצורך עיצוב מכונית סדאן חשמלית שתציג טסלה בעוד כשנתיים, השתמש בכסף שקיבל לפיתוח\n.\n\t בנוסף, עורכי הדין של טסלה טענו כי פישקר העניק למרשתם עיצוב נחות במכוון, והשאיר לעצמו את התכנון הטוב יותר.\nשבועון אוטוקאר מדווח כי בתום הדיונים בנושא, פסק הבורר כי ישנן \"עדויות מכריעות\" לפיהן פישקר לא ביצע כל עבירה בזמן שכיהן כמעצבה של טסלה. הבורר זיכה את פישקר מכלל האישומים, בהם גניבה והעתקת טכנולוגיה.\nפישקר, מי שהיה בעבר מעצב אסטון מרטין, הקים לפני כשנתיים יצרנית רכב הנושאת את שמו. בשלב ראשון הציג גרסאות בעלות עיצוב שונה לב.מ.וו סדרה 6 ומרצדס SL, אך היצרנית הודיעה כי תציע ב-2009 מכונית ראשונה מפיתוח עצמי. קוראים לה קארמה (Karma), וממש כמו מכונית המריבה העתידית, טסלה S, היא תציע מרכב סדאן ומנוע חשמלי לא מזהם. ה-S צפויה להגיח לאוויר העולם רק ב-2011, שנתיים לאחר הדגם של פישקר, לטענת טסלה בגלל העבירות מהן זוכה.\nבתגובה לזיכוי הביעו בטסלה את מורת רוחם - אך נכון לעתה לא ידוע אם בכוונתם לערער בדרך כלשהי על ההחלטה."}
{"article_id": "0,7340,L-3655450,00.html", "header_title": "הניצוץ בעיניים: שברולט מציגה ספארק, כמעט", "full_text": "שברולט חשפה תמונה ראשונה של הספארק (Spark, ניצוץ), עירונית קטנה שתחליף את ה\nותתחרה ב\nו\nבאירופה, וצפויה להגיע גם לישראל. את התמונה הציגו האמריקנים בתערוכת הבית בדטרויט, אבל המכונית עצמה תערוך הופעת בכורה דווקא בתערוכת ז'נבה בחודש מרץ הקרוב. השיווק שלה צפוי להתחיל רק בראשית 2010, והיא תגיע לארצות הברית במהלך שנת 2011. הייצור, אגב, יתבצע במפעלי שברולט-קוריאה.\nבשברולט לא מפרסמים פרטים טכניים על המכונית החדשה. רמז ראשון לספארק ניתן עוד בתערוכת ניו-יורק באפריל 2007, אז חשפה היצרנית\n,\n\t וביקשה מקהל הגולשים באינטרנט לבחור את החביבה עליהם. את הסקר שברולט כבר הספיקה להוריד, כך שלא ניתן לדעת אם הביט (Beat, קצב), הקדימון של הספארק, היא באמת הזוכה בתחרות הגולשים.\nבניגוד לביט, לספארק חמש דלתות. הצבע הירוק והלא כל-כך מחמיא, לא השתנה בין מכונית התצוגה לדגם הקרוב יותר לייצור. מלבד הספארק, ניצלו בשברולט"}
{"article_id": "0,7340,L-3385047,00.html", "header_title": "שברולט מבקשת מכם להכריע", "full_text": "שברולט מציגה שלוש מכוניות חדשות בתערוכת ניו יורק, ומבקשת את עזרתכם בבחירת זו שתיוצר בסופו של דבר. את זה היא עושה באמצעות סקר אינטרנטי זריז -\n.\n\t אם תשתתפו, אולי תשפיעו על זהות המכונית הבאה שתייבא UMI לישראל.\nומי יעזור עם הקטנות?\nאם אתם רוצים לייצר מכונית קטנה - למי תפנו? במידה ואתם קונצרן הרכב הגדול בעולם, שממש במקרה סובל ממחסור חמור בדגמים קטנים וחסכוניים, כנראה שהתשובה תהיה \"דייהו\". או בשמה הנוכחי - שברולט-קוריאה. והחטיבה הקוריאנית של GM לא עונה בשלילה, ומתכננת עבור קונצרן האם שלושה דגמים קומפקטיים לתערוכת ניו-יורק. אבל יש כאן עניין מיוחד - אף אחד מהשלושה אינו מיועד בשלב זה לייצור. ובכל זאת, נחשו איזה מהם קוסם במיוחד ל-UMI, יבואני GM לישראל? מייד נגיע לזה\nשלוש המכוניות החדשות של GM, שהוצגו בניו-יורק תחת המותג שברולט, מציגות שלוש גרסאות לרעיון מכונית מיני עירונית: הראשונה בסגנון רטרו ותחת השם גרוב (Groove). בפירוש חופשי זה עשוי לתאר נגינת ג'אז, או שגרת חיים. השנייה שימושית ממנה, ואמורה להציג מעין קרוס-אובר מיניאטורי בסגנון דייהטסו טריוס. השם כאן הוא טראקס (Trax). השלישית, ואליה לוטשים עיניים בישראל, היא הביט (Beat, מקצב), עירונית-ספורטיבית חביבה בעיצוב מוחצן. זו גם המכונית היחידה שניתן לחזות בתא הנוסעים שלה, ולהערכתנו גם הקרובה ביותר לייצור.\nובעוד שלגרוב יש מנוע טורבו-דיזל בנפח 1.0 ליטר, לצמד אחיותיה יש דווקא מנועי בנזין - 1.2 ליטר מוגדש טורבו לביט, 1.0 ליטר לטראקס. אגב, הביט היא היחידה בין השלוש שמציעה אפשרות לתיבה אוטומטית, מה שיכול לסייע לה להתחבב על השוק הישראלי. בשלב זה אין פרטים נוספים על שלוש המכוניות, כמו מידות ונתוני ביצועים."}
{"article_id": "0,7340,L-3495655,00.html", "header_title": "יוקרה חשמלית וירוקה: פישקר קארמה", "full_text": "תכירו את הקארמה (karma) של פישקר - מכונית יוקרה ספורטיבית עם הבטחה של ממש לאיכות הסביבה. מדובר במכונית כלאיים (בנזין-חשמל), שניתן לחבר לשקע החשמל לטובת הטענה. למעשה, מנוע הבנזין נמצא בשימוש רק לצורך הפעלת מחולל (גנרטור) להטענת מנוע החשמל. מה שאומר שברובו המוחלט של הזמן תיסעו ללא בנזין או זיהום אוויר כלל. וכן - יש לה לוח סולרי על הגג לטעינה מאנרגיית השמש.\nהקארמה היא מכונית פאר גדולה (אורך 497 ס\"מ, רוחב של 198 ס\"מ), אך ספורטיבית - מה שמסביר את נתון הגובה הצנוע מאוד שמסתכם ב-131 ס\"מ בלבד. נתון בסיס הגלגלים לא פורסם.\nהבשורה שמביאה המכונית הראשונה לבית פישקר, בראשות מעצב אסטון מרטין לשעבר היינריך פישקר, נראית מבטיחה: במקום לתדלק בבנזין, מחברים את המכונית לשקע החשמל הביתי, ומקבלים טווח נסיעה של 80 ק\"מ. לטענת פישקר, מדובר בטווח המספיק ל-60% מציבור הנהגים בארצות הברית ואירופה. מה גם שניתן להאריך אותו בכל מקום בו תחנו, ובלבד שהוא קרוב לשקע חשמלי.\nפישקר מעריכים כי אם תטעינו אותה בכל סוף יום נסיעה, תצטרכו למלא בנזין במנוע העזר החשמלי רק פעם אחת בשנה. כדי לעשות זאת, תצטרכו כמובן לוותר על חלק מכוח המכונית, ולהשתמש ב\"מצב חמקן\", לחסכון באנרגיה. מצב ה\"ספורט\", למי שבכל זאת רוצה להגיע מהר לייעדו, יאפשר מיאוץ מעמידה ל-100 קמ\"ש בתוך שש שניות בלבד.\nכדי לחסוך עוד קצת אנרגיה, תוכלו להזמין את המכונית גם עם גג סולרי המנצל את אנרגיית השמש, לטובת הפעלת המזגן במכונית. כך שבזמן שהיא חונה, מערכת הקירור תשמור לכם על טמפרטורה נעימה לקראת בואכם - בלי כל פגיעה בסביבה. ולמי שממש חשובה לו איכות הסביבה, ניתן לרכוש גם לוח סולרי להרכבה על גג החניה או הבית, שייצר עבורכם חשמל להטענת המכונית.\nאגב, בפישקר לא מפרסמים בשלב זה נתונים מלאים על המכונית, כך שלא ידוע מה נפח מנוע הבנזין או הספקו. גם נתונים מלאים על מערכת החשמל עדיין אין, ורק נמסר כי הסדאן הארבע-מושבית החדשה, שתשווק החל בסוף 2009, תהנה מהנעה אחורית. את כל יתר הפרטים - כולל מחיר - נקבל בסמוך לתחילת השיווק."}
{"article_id": "0,7340,L-3144845,00.html", "header_title": "פישקר מחיה את בוני המרכבים", "full_text": "על פניו נראה היינריך פישקר כמושא לקנאה. הוא החזיק באחת המשרות החלומיות בתעשייה, ראש מחלקת העיצוב של אסטון מרטין. ובכל זאת, בוקר אחד הוא פרש מקונצרן פורד כדי להקים יחד עם ברנרד קולר (גם הוא מפורד) חברת רכב חדשה. בפרנקפורט הוא התייצב עם היצרנית החדשה - \"פישקר בניית מרכבים\" - ועם שתי מכוניות: \"טרמונטו\" (Tramonto - שקיעה באיטלקית), ו\"לטיגו\" (Latigo).\nהטרמונטו מבוססת על מרצדס SL והלטיגו על ב.מ.וו 650 (או M6, לבחירת הלקוח). על הפלטפורמה בונה פישקר מרכב חדש מסיבי פחם, ולפחות במקרה של הטרמונטו מדובר ברכב עם מראה שונה לגמרי מהבסיס של מרצדס. הטרמונטו גם מוצעת בגרסה משופרת של קלימן (שמתמחה בשיפור מרצדס) עם 610 כ\"ס, לעומת 493 כ\"ס במקור. שוחחתי עם פישקר על היוזמה החדשה.\n\"לפעמים צריך לעזוב את המסיבה כשהכל טוב. הגשמתי הרבה חלומות. בניתי את ה-Z8 לג'יימס בונד, אחר כך עשיתי את האסטון מרטין DB9 ואת ה-V8 ונטאז' שאני מאד גאה בהן. אבל תמיד חלמתי לעשות משהו שלי. מה שהביא להקמה הוא לא החלום, אלא הרעיון העסקי והעובדה שפיתחנו דרך חדשנית לייצור מכוניות. שתי המכוניות האלה פותחו תוך שבעה חודשים. זה תהליך מהיר שיכול להתבצע רק בחברה קטנה\".\nאנחנו לא עושים מכונית אחת אלא 150 אז זה הופך את המחיר להגיוני יותר. כשעושים מכונית אחת זה יכול להגיע למליון דולר, אבל אנחנו מדברים על 110,000 אירו שיצטרפו למחיר המכונית הבסיסית (כ 70,000 אירו)\".\nמעבר לכך אנו מציעים מכונית שאפשר לנהוג ביום יום. מכוניות בטוחות אמינות ואיכותיות, שמציעות את המיטב של ב.מ.וו ומרצדס כי טכנית אנו לא משנים דבר\"."}
{"article_id": "0,7340,L-3049501,00.html", "header_title": "שברולט מאטיז חדשה - לא אלינו", "full_text": "שברולט חשפה תמונות ופרטים ראשונים על מתיחת הפנים שנערכה למאטיז, הדגם האחרון שנותר תחת שם המותג \"דייהו\", ועבר בימים אלה לבית \"שברולט\". השינויים אמורים - כך שברולט - לשפר באופן מהותי את איכות המכונית ויכולתה, אך פחות רלוונטיים עבורנו. הסיבה - ליבואן אין בה כל עניין.\nאכן, המאטיז זכתה לעיצוב חדש, כאשר מכל זווית ניכרת השפעה מבורכת של דגם התצוגה\n,\n\t שנחשף לפני מספר חודשים\n.\n\t בשברולט\nיחד עם זאת, המאטיז נותרה נאמנה לנוסחת המראה המקורית שהוצעה לפיאט על-ידי ג'וג'ארו ב-1993, אך נדחתה והגיעה בסופו של דבר לדייהו, חמש שנים מאוחר יותר. נוסחה זו עסקה בעירונית קטנה ושימושית, בעלת מרכב חמש דלתות ועיצוב \"מיניוואני\".\nבשברולט מבטיחים שמנועי המאטיז, עם הספק מרבי כמעט ללא שינוי (52 כ\"ס מ-800 סמ\"ק או 66 כ\"ס מ-1,000 סמ\"ק), חסכוניים מהותית. לדבריהם, מנוע הליטר בעל ארבעה צילינדרים יעבור 17.8 ק\"מ לליטר בנזין במקום 15.6 בעבר, ואילו יחידת שלושה הצילינדרים הקטנה מסוגלת לעבור מרחק של 19.2 ק\"מ לכל ליטר בנזין, לעומת 16.4 ק\"מ בעבר.\nבנוסף לעיצוב ולחסכון, מציינים בשברולט גם בידוד רעשים טוב יותר, חומרים איכותיים יותר בתא הנוסעים והקפדה יתרה על טיב ההרכבה של המאטיז.\nמכיוון שב-UMI, יבואנית שברולט לישראל, אין כל כוונה לשווק את המאטיז המחודשת, קשה לדעת האם בשברולט אכן עומדים בהצהרותיהם. באירופה, לעומת זאת, יחל השיווק במחצית השנייה של השנה."}
{"article_id": "0,7340,L-3867975,00.html", "header_title": "ברית משולשת:  דיימלר, רנו וניסאן", "full_text": "הפיינשל טיימס מדווח היום (ה') כי קונצרן דיימלר, בעל השליטה במרצדס, וחברת רנו, מתקרבים לחתימה על הסכם לשיתוף פעולה. המגעים בין דיימלר ורנו נמשכים כבר תקופה ארוכה, ומקורות מדווחים כי באפריל תצא הודעה משותפת בדבר\nבתוך כך, גם שותפתה של רנו, יצרנית הרכב היפנית ניסאן, מנהלת מגעים עם דיימלר. היומון היפני ניקיי דיווח מוקדם יותר השבוע כי ניסאן מעוניינת לרכוש מדיימלר מנועים \"גדולים\", ויתכן כי בתמורה תספק לקונצרן הגרמני מנועים חשמליים. יש לציין כי רנו וניסאן נחשבות כיום למובילות בתחום המכוניות החשמליות: ניסאן תחל כבר השנה למכור את \"ליף\" החשמלית, ורנו תציע ב-2011 לפחות ארבע מכוניות חשמליות - בהן גרסה חשמלית של הפלואנס, שתגיע גם לישראל.\nדיימלר ורנו מנהלות כבר תקופה ארוכה מגעים בעניין פיתוח משותף של מכוניות קטנות. דיימלר, בעל השליטה במותג סמארט, כבר הודיע כי הוא מעוניין בשותפים לפיתוח הפלטפורמה של הפור-טו הקטנה. לאחרונה התרבו הדיווחים כי שיתוף הפעולה המתוכנן בין דיימלר ורנו יתרחב, ויכלול גם את ניסאן. כדאי לזכור כי קרלוס גוהן המכהן כיו\"ר של שתי החברות - רנו וניסאן, נחשב לאחד האנשים החזקים כיום בתעשיית הרכב.\nדוברים של דיימלר, רנו וניסאן סירבו להגיב על הדיווחים של הטיימס והניקיי. על-פי הערכות, כל הצדדים צפויים לקבל החלטה כבר בימים הקרובים, שכן האסיפה הקרובה של בעלי המניות בדיימלר צפויה להתכנס ב-15 באפריל."}
{"article_id": "0,7340,L-3609628,00.html", "header_title": "שברולט הציגה אורלנדו - כמעט על הכביש", "full_text": ". אבל לפעמים מכונית תצוגה היא לא יותר מקדימון ריאליסטי לגמרי לדגם סדרתי, כפי שניתן להתרשם מתצוגת שברולט בתערוכת הרכב של פריז.\nהאמריקנים בחרו בתערוכה הצרפתית כדי להציג את מה שהם מגדירים כ\"אפשרות לדגם חדש במשפחת שברולט\". הוא נקרא אורלנדו (Orlando), והקטגוריה אליה הוא מכוון היא המיניוואנים הקומפקטיים. קטגוריה שהומצאה על-ידי רנו עם הסניק המצליח, ומאז התרחבה והפכה למקור רווחים לא מבוטל ולתחרותית מאוד.\nעד עתה יוצגה שברולט בקטגוריה זו על-ידי הוויואנט, נצר למשפחת דגמי דייהו לשעבר, עם כל המשתמע מכך. האורלנדו, שמבוסס על פלטפורמה חדשה ומודרנית, שתשמש גם את אופל\nוזפירה הבאות, צפוי להיות מודרני ואיכותי בהרבה. כבר בגרסת התצוגה, שנראית קרובה מאוד לייצור, ניכר שיפור משמעותי בכל הקשור לרושם חזותי: העיצוב נאה בהרבה, איכות החומרים משופרת והאורלנדו נראה גדול ומרווח מהוויואנט.\nמכונית התצוגה צוידה במנוע 2.0 ליטר, טורבו-דיזל, שמספק 150 כ\"ס ו-32.6 קג\"מ. כן, אותה יחידת כוח בדיוק מה\n,\n\t שגם תרמה את תיבת ההילוכים האוטומטית ועושה שימוש באותה פלטפורמה. למרות הבסיס המשותף, ולטובת המרווח בתא הנוסעים, לאורלנדו יש בסיס גלגלים ארוך ב-7.5 ס\"מ מזה של הקרוז, עם 276 ס\"מ בין הסרנים.\nהמיניוואן הקומפקטי החדש של שברולט צפוי להגיע לייצור סדרתי כבר בשנה הבאה. ואת זה לא אנחנו אמרנו - למרות ההצהרות הראשוניות על \"מכונית"}
{"article_id": "0,7340,L-3652212,00.html", "header_title": "כלמוביל: צופים שנת מכירות קשה במיוחד בישראל", "full_text": "כך אומר היום (ד') צביקה פולק, מנכ\"ל קבוצת כלמוביל, יבואנית יונדאי, מיצובישי ומרצדס, באירוע שנערך לרגל השקת יונדאי i10 החדשה. אלא שפולק אינו מסתפק באמירה כללית, ומעריך כי הירידה במכירות תהיה חדה הרבה יותר מכפי שמעריכים רבים מעמיתיו: \"אנחנו לא שותפים להערכות האופטימיות לגבי היקף המכירות בשוק הרכב, לפיהן המכירות ירדו ב-20% בלבד, ל-150 אלף מכוניות\"."}
{"article_id": "0,7340,L-3423032,00.html", "header_title": "פיאט פנדה 100hp - סופר-דובי", "full_text": "אני חייב להודות. לא משנה כמה פעמים יסבירו לי שדובי פנדה אמנם נראים כמו בובות פרווה לא מזיקות, אבל במציאות יכולים לקרוע אותי לגזרים, בכל זאת ברגע שאחד כזה יעמוד מולי ישר יתחשק לי לתת לו איזה ליטוף. וזה בדיוק מה שאני חושב במגרש החניה של פיאט, בעודי עומד מול הפנדה 100hp הספורטיבית. בחיי, מישהו הלביש את הדובי החמוד בחלוק וכפפות איגרוף, ומצפה שנאמין שיש לנו ממה לפחד. נהפוך הוא - ממש בא לתת לו חיבוק גדול.\nאלא שהפנדה 100hp, רק נראית כמו המכונית שאתם מכירים כ\"הזולה ביותר בישראל\". בפיאט עשו כל שביכולתם כדי להפוך אותה לשרירית ואגרסיבית, כולל סבכה קדמית שונה, פגושי ענק מלפנים ומאחור, ניפוחי מרכב וחישוקי \"15 עטופים בגומי נמוך חתך - 195/45. תחשבו על הסרט רוקי, רק עם דובי פרווה קטנטן במקום סילבסטר סטלון.\nמה הם חשבו עם השם הזה?\nמשפחת הפנדה בפיאט, אחת ממכוניות המיני הנמכרות באירופה והיחידה שמגיעה לישראל, כוללת מגוון אדיר של גרסאות. מלבד\nיחד עם תיבת שישה הילוכים ידנית ושפע אבזור - בין היתר מערכת ניווט לווינית (עם תפעול איום ונורא), שש כריות אוויר, בקרת יציבות, הגה ודוושת מצערת עם שני מצבים (רגיל וספורט) - מציעה הספורטיבית הקטנה שפע צעצועים להתעסק בה. המפרט הטכני המרשים יעזור לכם גם להתעלם מתא הנוסעים, שבניגוד לחיצוניות המדליקה לא עבר שינוי של ממש. גוון אפור-כהה לקונסולה רבת הפלסטיק, מושבים ספורטיביים ותומכים, ולא הרבה יותר.\nאבל הסך הכל בסדר, והפנדה מרגישה איכותית ומורכבת היטב. לא מכונית יוקרה, אבל גם אין חשש שחלקים ינטשו באופן ספונטי את מקום מושבם. לפני 10 שנים זה לא היה עניין של מה בכך בפיאט, חייבים להודות.\nמלבד זאת, תנוחת הנהיגה טובה (גבוהה אך נוחה) והמרווח מצוין למכונית כה קטנה. כמו בפנדה הרגילה, גם כאן מקום לארבעה מבוגרים ותא מטען סביר ביותר. למעשה, מבחינת מרחב לא ניכרת פשרה כלשהי במעבר מהגרסה הרגילה של הפנדה לגרסה הספורטיבית, והמרכב עודנו בעל חמש דלתות. יתרון בישראל? אתם אמרתם.\nסופר-פנדה\nהתנעת ה-100hp מגלה מייד צליל מוכר. כן, זהו אותו מנוע בדיוק בו פגשנו ב-\nהחדשה, וגם אותה תיבת הילוכים. מדובר ביחידת כוח עליזה למדי, שאוהבת סל\"ד גבוה אך לא ממש מרשימה מבחינת מומנט בסל\"ד נמוך. וזה בסדר, כי במכונית ספורטיבית אנחנו אוהבים קצת אופי וטמפרמנט. ועם משקל עצמי נמוך יותר מב-500, גם הביצועים עדיפים.\nהפנדה הקטנה עברה בגרסתה החזקה ביותר שלל שינויים, הבולט שבהם הנמכת והקשחת המתלים, והוספת צמיגים נמוכי חתך. התוצאה המשולבת היא מכונית שמרגישה זריזה (והנתונים על הנייר לא בהכרח מאוששים זאת, עם 9.5 שניות ו-185 מרביים). הפנדה נהנית לשנות כיוון, מציעה שפע אחיזה ולמרות עצבנות קלה תחת בלימה בסיבובים, יודעת גם לעצור בנחישות.\nמלבד ההיגוי, שאמנם מספר פה ושם על כיוון הגלגלים אבל בדרך כלל מעדיף לשתוק (גם במצב ספורט בו התגבור החשמלי מופחת), הפנדה תצליח להוציא שפע חיוכים מהנהג. למעשה, כבר מזמן לא פגשנו במכונית קטנה וחלשה יחסית (סופר-מיני ספורטיביות כיום נושקות ל-200 כ\"ס) שמציעה כל-כך הרבה כיף ואופי. אפילו נוחות נסיעה בינונית - צמיגים נמוכי חתך כבר אמרנו? - לא מצליחה לקלקל את החגיגה.\nלמה לא לנו?\nאם בשלב הזה אתם שואלים את עצמכם - \"מתי בישראל?\", אתם לא לבד. הפנדה 100hp היא מכונית צעירה, כיפית ומושכת מבטים. הפנדה הרגילה היא כיום המכונית הכי זולה בישראל, מה שאמור לקבוע תג מחיר תחרותי מאד גם לגרסה הספורטיבית.\nקטנה שמאיצה ל-100 בפחות מ-10 שניות ונראית טוב בפחות מ-100,000 שקל? האם זה באמת אפשרי? בסמל\"ת לא בטוחים, ובשלב זה אין תוכנית ברורה לייבא את הפנדה 100hp לישראל. וזה חבל, כי אין אצלנו מספיק מכוניות צעירים אמיתיות. מכוניות זולות, מהנות, עם אופי. אז סמל\"ת, אנחנו פונים ללב שלכם: גם למבוגרים מגיע צעצועים - רוצים סופר-דובי."}
{"article_id": "0,7340,L-3919798,00.html", "header_title": "נהגים היכונו: יותר אכיפה, והרבה יותר ענישה", "full_text": "משרד התחבורה והרשות הלאומית לבטיחות בדרכים, הציגו היום (ד') תוכנית להגברת הבטיחות בדרכים, על-רקע עלייה במספר ההרוגים בתאונות מתחילת השנה. התוכנית, המוגדרת \"עיבוי פעילות הרשות\", כוללת מספר יוזמות חקיקה, המחמירות את העונשים המוטלים על עברייני תנועה:\nבנוסף, התוכנית שהציגו היום שר התחבורה, ישראל כץ, ויו\"ר הרשות, אוריאל לין, כוללת הרחבה משמעותית של האכיפה נגד נהגים העוברים על תקנות התעבורה:\nראוי לציין כי השר כץ קורא להחמרת האכיפה והענישה\n.\n\t בסיום 2009, הבטיח כץ כי \"ניישם החמרה משמעותית של הענישה נגד עבריינים, ונרחיב את סמכויות המשטרה\". גם יו\"ר הרשות לין, קורא להחמרת הענישה מאז נכנס לתפקידו, לפני כחודשיים.\n\"יש שאומרים שהחמרת הענישה נגד עברייני תנועה לא יעילה\", אמר היום השר כץ, \"אבל אני מצדד בעמדת יו\"ר הרשות\nתוכנית העיבוי של הרשות אינה כוללת בשלב זה לוח זמנים מוגדר ליישום, או אף הקצאת תקציבים. למרות זאת, משוכנע יו\"ר הרשות, אוריאל לין, כי כבר בחודשים הקרובים ייושמו חלק ניכר מהצעדים הכלולים בה. \"אלה צעדים אופרטיביים מוגדרים\", הסביר לין. \"יישומם יקבע בשיתוף עם משרד התחבורה, שקיבל את התוכנית רק לפני כיומיים\".\nלפי נתוני הרשות, מתחילת השנה ניכרת עלייה של 10% במספר ההרוגים בתאונות, בהשוואה לנתוני 2009. עם זאת, ראוי לציין כי ספירת הרשות - המסתמכת על נתוני משטרת ישראל - אינה כוללת את כל הרוגי התאונות. על-פי נתוני-אמת שאוספים ynet ואתר hnn, מתחילת השנה נרשמת\n."}
{"article_id": "1,7340,L-3922594,00.html", "header_title": "\"ענישה לא צריכה להיות מתלהמת\"", "full_text": "כך סבור השופט אביטל חן, שמונה השבוע לעמוד בראש ועדה מקצועית, שתמליץ על דרכים להחמרת עונשים על עברייני תנועה. \"הענישה גם לא צריכה להיות כזאת שהפטיש יורד מבלי לראות מי נמצא מולנו... מהצד השני בדרך כלל נמצאים אנשים, ופעמים רבות הם אנשים נורמטיביים לחלוטין, שטעו טעות קטנה מאוד בכביש. לפעמים טעות מינורית שגרמה לתוצאה קשה, נוראית ואיומה\".\nדברים אלה של השופט חן, המייצגים קו מתון ושקול יחסית, אינם עולים בקנה אחד עם המטרה הברורה שהציב לוועדה שר התחבורה, ישראל כץ. השר הבהיר באופן ברור כי \"יש להחמיר את הענישה על עבירות תנועה מסכנות חיים\".\n\"בבית המשפט אנחנו נמצאים באמצע, בין הנאשם לבין התביעה, עם הסנגוריה והמשפחות\", הסביר השופט חן בדיון בוועדת חוקה, חוק ומשפט. \"כמה שליבנו נחמץ הרבה פעמים, האנשים הללו שפוגעים בתאונות דרכים - בסטייה קלה מנורמת זהירות ראויה - הם אנשים שראוי לתת להם את האפשרות בסוף הענישה לחזור חזרה לחיים\".\nנגד שופטי תעבורה נמתחת זה שנים ארוכות ביקורת חריפה, בטענה כי רבים מהם נוקטים גישה \"סלחנית\" כלפי עברייני תנועה.\nבדיון בוועדת חוקה, חוק ומשפט בכנסת, שנערך לפני כשנתיים וחצי לרגל יום המחוייבות הלאומית לבטיחות בדרכים, התייחס השופט חן באריכות לטענות אלה: \"האם מישהו בדק את רמת הענישה, או שזה עבר להיות איזשהו מטבע כזה, שבתי המשפט מענישים 'נמוך'? אני קורא בעיתונות על העונשים של בתי המשפט, ואני חושב שחלק מאיתנו באמת מענישים נמוך, ולפעמים אולי נמוך מדי. אבל, אנחנו לא מקבלים תמונה מקיפה. אני לא מכיר מחקר שנותן תמונה מקיפה של הענישה\"."}
{"article_id": "0,7340,L-4127790,00.html", "header_title": "נהגים ברכבת הודיעו על \"מחלה\"; צפויים שיבושים ברחבי הארץ", "full_text": "ל-ynet נודע כי כמה נהגים ברכבת ישראל הודיעו במפתיע על מחלה, בעקבות החלטת הנהלת החברה להשעות תשעה עובדים שהואשמו בעיכובים בפתיחת הקו החדש בין תל-אביב לראשון לציון. גורמים ברכבת אמרו כי לא יהיה מנוס מביטול נסיעות בחלק מהקווים, וכי צפויים שיבושים בתנועת הרכבות ברחבי הארץ."}
{"article_id": "0,7340,L-4115212,00.html", "header_title": "קוביית הבטון קטלנית? רק הנהגת אשמה", "full_text": "ב-24 בדצמבר 2010, סטתה מכונית פרטית מסוג ניסאן נוט, מנתיב נסיעתה בכביש 90. במכונית הקטנה נסעו חמש נזירות, בדרך למיסה בבית-לחם. מסיבה שאינה ברורה למשטרה, סטתה המכונית מהכביש ופגעה בקוביית בטון שהוצבה בשול הימני. כתוצאה מהפגיעה בקוביית הבטון נהרגו שלוש נזירות. שתיים אחרות - בהן הנהגת - נפצעו באורח קשה. אותה קוביית בטון קטלנית, כלל לא הייתה אמורה להיות שם.\n,\n\t קבלן משנה שביצע בכביש עבודות תשתית מטעם החברה הלאומית לדרכים (מע\"צ החדשה), פעל בניגוד להנחיות.\nהודו\n\t בחברה כי הקבלן אמור היה לטמון את קוביית הבטון באדמה.\nאלא שלמרות שנראה כי קוביית הבטון החמירה משמעותית את תוצאות התאונה, מעלה בדיקת ynet כי המשטרה אינה ממליצה להעמיד לדין את מי שהציב אותה לצד הכביש. למעשה, המשטרה הסתפקה רק בהמלצה לבדוק את התרומה של התשתית במקום לתוצאות התאונה. ומי בכל זאת נושא במלוא האחריות, ולא רק לסטיה מהנתיב אלא גם לתוצאות הטרגיות? בחודש מרץ 2011 הוגש כתב אישום נגד נהגת המכונית, אשר הואשמה בגרימת מוות ברשלנות, כתוצאה מנהיגה בקלות ראש.\nתאונה קשה זו, שבה מצאו שלוש נשים את מותן, עשויה הייתה להסתיים עם תוצאות קלות משמעותית. שכן לאיש אין ספק כי תוצאות התנגשות חזיתית של מכונית בקוביית בטון, חמורות פי כמה מאלה של סטיה אל שוליים רכים. מדוע אם כך מואשמת רק הנהגת בגרימת מותן של חברותיה? וכיצד זה קשור לדבריו של שר התחבורה והבטיחות בדרכים, ישראל כץ, שאמר זמן קצר לאחר התאונה כי \"לא הממשלה נהגה במקום הנזירות\"?\nואותו קבלן אינו היחיד שהמשטרה בוחרת שלא להעמיק בחקירתו. שכן העבודות בשטח נעשו מטעמה ובאישורה של החברה הלאומית לדרכים, על-פי מפרט שאישרה, וכאשר אחד מתפקידיה הוא לפקח על ביצוען ולוודא כי הן תואמות את תוכנית העבודה. \"אנחנו מפקחים על אתרי עבודה בשני מישורים: בטיחות בתנועה ובטיחות בעבודה... ובודקים אם מה שמבוצע בשטח תואם את התוכניות שאושרו\", הבהיר מנהל אגף הבטיחות בחברה.\nאגב, קבלנים אחרים המבצעים עבודות עבור החברה לדרכים, אמרו ל-ynet כי הלכה למעשה, אחריותה של החברה אינה מסתכמת בהעברת הביצוע לקבלני משנה - וכי גם היא שותפה באחריות על הבטיחות, בכל מקום שבו מתבצעות עבודות. ולראיה: בנוהלי החברה אף נקבע כי \"אגף הבטיחות יקיים ביקורות באתרי העבודה ויוציא... דו\"ח על הבטיחות\". על ליקויים שיימצאו באותן ביקורות, אף יכולה החברה להטיל על קבלני משנה קנסות בסך אלפי שקלים.\nדיווח ממקום התאונה: סיבת הסטייה לא ידועה\nבמדינות המערב מקובלת כיום הגישה כי תפקידן של רשויות הוא לבנות תשתיות סלחניות, שיוכלו למנוע תאונות, או לצמצם את נזקיהן. למעשה, גם בישראל כבר התקבלה גישה \"סלחנית\" כזו. בהנחיות משרד התחבורה נקבע כי תכנון נכון וסלחני של עצמים בצד הדרך - למשל עמודי תאורה - יכול לתרום לירידה משמעותית בשכיחות תאונות וחומרתן.\nבמפתיע, סירב מנכ\"ל הרשות הלאומית לבטיחות בדרכים, רון מוסקוביץ', לפרסם את הדו\"ח שהכינה הרשות לאחר התאונה. בתגובה לפניית ynet הסכים לאשר כי \"הרשות העבירה חוות דעת, ובה העלתה המלצות הנדסיות לשיפור הבטיחות בקטע המדובר\". נשמע כמו עניין שראוי לציבור לדעת, לא כך? ובכן, מוסקוביץ' חושב אחרת. לשאלה מדוע לא פורסמו ממצאי הבדיקה בעקבות תאונה כה קשה, אמר כי \"כאשר המלצותינו מתקבלות והליקוי מטופל, אין אנו רואים בפרסום הדו\"ח צעד התורם לבטיחות בדרכים\".\nובמשטרה? במחוז הצפוני אמרו ל-ynet כי העבירו את חומר החקירה לפרקליטות, והמליצו לערוך בדיקה משפטית באשר להשפעת העבודות במקום התאונה על החמרת תוצאותיה."}
{"article_id": "1,7340,L-3917782,00.html", "header_title": "מתחילת השנה - 221 הרוגים בתאונות", "full_text": "הקטל בדרכים. השבוע החולף היה קשה בכבישי ישראל, עם 11 בני אדם שנהרגו בתאונות דרכים שונות. בסך הכל נהרגו מתחילת השנה 221 בני אדם - עליה ניכרת לעומת אשתקד, ומספר הרוגים דומה לזה שנרשם ב-2008 - שנה קטלנית משמעותית בכבישים. יותר ממחצית ההרוגים השבוע היו הולכי רגל, חלקם נפגעו מכלי רכב שנמלטו מהמקום (פגע-וברח). יש להזכיר כי גם בשנים קודמות היו חודשי הקיץ החמים קטלניים יחסית בכבישי ישראל. שימו לכך לב."}
{"article_id": "0,7340,L-4006125,00.html", "header_title": "תאונת הנזירות: גוש הבטון הוצב בניגוד להנחיות", "full_text": "בתגובה לפניית ynet, אומרים היום (ד') במע\"צ כי על-פי תוכנית שאושרה על-ידם לפרויקט התקנת תאורה בכביש הבקעה, קוביית הבטון הקטלנית\n,\n\t לא אמורה הייתה לבלוט מעל-פני הקרקע. במע\"צ הסבירו כי הקבלן המבצע את העבודות במקום אמור היה \"לטמון את קוביית הבטון בתוך הקרקע, כך שרק עמודי התאורה יבלטו מעל מפלס הכביש\". בתאונה נהרגו שלוש נזירות, ושתיים נפצעו.\nמע\"צ מפעילה בכל הארץ מערך נרחב של פקחים, שאמורים לוודא כי קבלני המשנה עובדים בהתאם לתוכניות שאושרו\nלדברים אלה הוסיף אדריאן קוטרוש, מנהל אגף מו\"פ בחברה: \"החברה מנהלת את מערך פקחי התנועה הגדול בארץ. למיטב ידיעתי, הרשות מובילה בתחום הזה גם מבחינת ההכשרה הניתנת למערך, שמונה כמה מאות פקחים... יש בקרה מאוד צמודה, וכל הייעוד שלהם זה הכוונת תנועה באתרי עבודה... הסדר תנועה, כפי שפורסים אותו באותן עבודות, הוא הסדר תנועה לכל דבר ועניין - אם אתה לא עומד בו, אתה מבצע עבירה. לכן מטרתנו להקפיד, שהסדרי התנועה יהיו אחד לאחד, כפי שאושרו\".\nכאשר נשאל מי אחראי על התקני הבטיחות והסדרת התנועה באותם אתרי עבודות, ענה קוטרוש: \"יש בשטח את ראש הצוות שפורס את הסדרי התנועה, שהדרישה ממנו להיות מוסמך - (ב)הסדרת הבטיחות באתרי סלילה, מעליו יש מפקח, מעליו מנהל פרויקט\".\nבמע\"צ בחרו שלא להגיב לשאלות שהציג ynet, בעניין פעילות פקחים במקום התאונה:"}
{"article_id": "0,7340,L-4191841,00.html", "header_title": "מתחילת השנה - 50 הרוגים בתאונות דרכים", "full_text": "ההרוגים בתאונה המחרידה בין אוטובוס הילדים למשאית הכבדה בשבוע החולף, אינם כלולים בסיכום הרוגי תאונות הדרכים, שכן האירוע - כך נמסר מהרשות הלאומית לבטיחות בדרכים - עדיין תחת חקירה. ועדיין, 50 בני אדם נהרגו על כבישי ישראל מתחילת השנה, מספר דומה לשנתיים האחרונות בתקופות המקבילות\nברשות הלאומית מסבירים כי נושא תאונת הדרכים הקשה, בה קיפחו את חייהם שבעה ילדי בית ספר ומורה, לאחר שהאוטובוס בו נסעו נפגע ממשאית ישראלית כבדה, נמצא עדיין תחת חקירת הגורמים המוסמכים - הן בצד הישראלי והן הפלסטיני. יש לציין כי ראש הממשלה הפלסטיני, סלאם פיאד, הודיע היום על הקמת ועדת חקירה שתבדוק את הסיבות שהובילו לתאונת הדרכים הקשה. בראש הועדה יעמוד שר הפנים הפלסטיני, והיא תגיש את מסקנותיה לפיאד בתוך שבועיים.\nרחוב החשמונאים, קרית מוצקין. הולכת רגל נהרגה לאחר שנפגעה מרכב חולף ב-12.2.\nכביש 444. אדם אחד נהרג בתאונה בין רכב פרטי למשאית.\nרחוב לילנבלום, נתניה. הולך רגל נהרג לאחר שנפגע מרכב."}
{"article_id": "0,7340,L-4196731,00.html", "header_title": "אכיפה דיגיטלית - המשטרה מתעלמת מביהמ\"ש", "full_text": "היום (א') זה מתחיל - מצלמות האכיפה החדשות הופכות מבצעיות, ויחלו לשגר דו\"חות לנהגים שיתפסו עוברים על החוק. זאת, כחודש לאחר שהופעלו במסגרת מה שהמשטרה הגדירה כ-\"תקופת הסתגלות\", במהלכה נשלחו דו\"חות-אזהרה בלבד. אלא שהמצלמות אינן לבד. אגף התנועה החל להפעיל לאחרונה 78 מכשירי ממל\"ז חדשים (\"אקדח לייזר\"), המשמשים לאכיפת עבירות מהירות. מכשירים אלה יחליפו, כך מסבירים במשטרה, את מכשירי הממל\"ז הוותיקים והשנויים במחלוקת.\nומה משותף לשני מכשירי האכיפה החדשים? בשני המקרים, הוכנסו המכשירים החדשים לשירות על-ידי אגף התנועה ללא שיתוף נציגי ציבור וסנגורים בתהליך בדיקתם, וזאת בניגוד להנחיית בית המשפט העליון.\nעל-פי בית המשפט העליון, שיתוף נציגי ציבור וסנגוריה נועד להגביר את השקיפות ואת אמון הציבור במשטרה, אך לא פחות חשוב מכך - לקצר הליכים שיפוטיים, המתארכים לעתים קרובות בגלל ניסיון הנאשמים לערער על אמינות מכשירי האכיפה.\nההנחיה לשתף נציגי ציבור וסנגורים בבדיקת מכשירי אכיפה חדשים, נכללה בפסק דין שפרסם בית המשפט העליון עוד ב-2003, בעניין מכשיר הממל\"ז הישן. השופט אדמונד לוי הבהיר כי מטרת שיתופם של אותם נציגים היא \"להבטיח את שקיפות הבדיקה, והפרכתו של אחרון הספקות ביחס לאמינות המכשיר\". אל צוותי הבדיקה של המשטרה, כך המשיך השופט לוי, יש לצרף \"מומחים מטעמו של ציבור הלקוחות הפוטנציאלי\".\nאת פסק הדין של בית המשפט העליון מ-2003, מרבים נציגי המדינה לצטט. למשל בהליך המתנהל בימים אלה בבית המשפט העליון, בעניין ערעור שהגישה המדינה נגד זיכוייה של נהגת מעבירת מהירות מופרזת. למעשה, אותו פסק דין משמש בסיס לטענת המדינה, לפיה מכשירי האכיפה שלה - ובעיקר הממל\"ז - אמינים, ואינם דורשים כיול תקופתי במעבדות מוסמכות."}
{"article_id": "0,7340,L-4195454,00.html", "header_title": "לובינסקי: חשמלית ב-100 אלף שקל, בלי מצבר", "full_text": "בחודש מרס הקרוב תושק בארץ ה-DS4, רכב הפרימיום השני אחרי ה-DS3. הפעם מדובר במשפחתית קומפקטית (על בסיס ה-C4), שתוצע עם מנוע 1.6 ליטר טורבו (156 כ\"ס) או 2.0 ליטר (163 כ\"ס). למנוע הקטן תהיה תיבה רובוטית עם מצמד בודד, והיא תעלה החל מ-180-175 אלף שקל. הדגם האוטומטי יהיה מעט יקר יותר. בהמשך השנה תצטרף למבחר גם ה-DS5 הגדולה יותר, שמחירה המשוער יחל ב-230-220 אלף שקל.\nבאפריל יושקו מתיחות הפנים של ה-107 ו-C1 התאומות לבית פיז'ו-סיטרואן. מדובר בעיקר בעדכונים קוסמטיים, כאשר המחיר יעמוד על 70 אלף שקל לדגם הידני של ה-107. לסיטרואן אין עדיין מחיר, אך כאשר שווקה כאן בעבר הייתה זולה משמעותית מאחותה התאומה. יש על כן להעריך כי גם הפעם תהיה זולה יותר.\nעוד באפריל יחל שיווק גרסאות חדשות וחשובות לסיטרואן ברלינגו (ותאומתה, פיז'ו פרטנר). המסחריות הקומפקטיות עברו\n,\n\t ויוצעו בגרסת 75 כ\"ס חדשה (בנוסף ל-92 כ\"ס הקיימת), שתחליף את הברלינגו דור ראשון שייצורו הופסק. כן תוצע גרסת שישה מושבים (שתי שורות של שלושה) עם מרכב מוארך. גרסה זו תוצע רק עם 92 כ\"ס, כאשר בהמשך בלובינסקי מקווים להציע גם שני מושבים אחוריים נוספים (שורה שלישית). דגמי הברלינגו/פרטנר יוצעו תחילה רק עם תיבה ידנית.\nמי שתקבל תיבה אוטומטית, מתוצרת איסין היפנית ועם שישה יחסי העברה, היא דווקא הג'אמפי הגדולה יותר. גם היא עברה עדכון קוסמטי קל,ויהיה לה מנוע טורבו-דיזל בנפח 2.0 ליטר ו-163 כ\"ס. לובינסקי לא מפרסמת בינתיים מחירים של גרסאות הג'אמפי והברלינגו החדשות.\nבהמשך שנת 2012, לובינסקי תפנה את תשומת הלב שלה למותג הבריטי-סיני מבית שנגחאי אוטומוטיב, MG. מותג זה יציע לראשונה בישראל משפחתית קומפקטית במרכב סדאן, שתתחרה בפורד פוקוס וקיה פורטה ותוצע במחיר נמוך יחסית.\nלמכונית החדשה, שמכונה 350, מנוע 1.5 ליטר עם 105 כ\"ס ומידות נדיבות (אורך של 452 ס\"מ, רוחב של 179 ס\"מ ובסיס גלגלים של 265 ס\"מ), והיא תעלה 115 אלף שקל. תמורת מחיר זה תקבלו מושבי עור (עם מושב נהג חשמלי), חלון גג, מערכת מולטימדיה וחישוקים קלים, אך את המזגן (המקורי) תתקין לובינסקי בישראל.\nביבואנית מאמינים שהתמחור שאינו נמוך ביחס לקטגוריה אך כן ביחס לאבזור, יאפשר ל-MG לחדור לשוק באופן משכנע יותר מכפי שהצליחה עד עתה.\nבלובינסקי צופים מכירות של 1,000 יחידות בשנה הראשונה, כאשר מסירות ראשונות יחלו בחודש יולי.\nבערך באותו הזמן, מותג פיז'ו ישיק בישראל את ה-208, מחליפת ה-207. המכונית החדשה, שתערוך הופעת בכורה בז'נבה בחודש הבא, תוצע עם מנוע 1.6 ליטר (120 כ\"ס) ותיבה אוטומטית, או 1.2 ליטר (82 כ\"ס) עם שלושה צילינדרים ותיבה רובוטית בעלת מצמד בודד. מחיריה עדיין לא פורסמו. לובינסקי תשווק בישראל גם את ה-208GTi (טורבו-בנזין, 200 כ\"ס) החל מסביבות חודש אוקטובר, כלומר מיד לאחר שתושק רשמית בתערוכת פאריז.\nאחרי שכשלו במאמצים לשכנע את האוצר להעניק לדגמי הדיזל-כלאיים הנחה דומה לזו שמקבלים דגמי בנזין-כלאיים (מס קנייה מופחת של 30%), בלובינסקי יתמקדו השנה בהשקת רכב חשמלי. מדובר בגרסאות פיז'ו (איון) וסיטרואן (C-זירו) למיצובישי i-MiEV, מכונית מיני בעלת עיצוב עגלגל.\nהצמד הצרפתי לא יהיה זול, ובעוד שמחיר הרכב יעמוד על כ-100 אלף שקל, לקוחות יידרשו להוסיף 1,100 שקל לחודש בעבור חכירת המצברים. תוכנית זו לא תכלול את עלות הטעינה, ותביא את המחיר שיידרש לבעלות של שלוש שנים לסכום של כ-140 אלף שקל (לא כולל עלות החשמל)."}
{"article_id": "0,7340,L-4195333,00.html", "header_title": "בועז סופר: ירון  זליכה זורה חול בעיני הציבור", "full_text": "כך אומר היום (ב') בראיון מיוחד ל-ynet בועז סופר, לשעבר סמנכ\"ל בכיר ברשות המסים, בהתייחסו לדו\"ח שהגישה הוועדה להגברת התחרותיות בשוק הרכב. סופר, שבזמן כהונתו יושמו כמה מהרפורמות המשמעותיות ביותר בשוק הרכב, תוקף בחריפות את המסקנות שהגישה הוועדה לשר התחבורה, ישראל כץ.\n\"יש כאן הקצנה בלתי סבירה\", הוא מסביר. \"זו כמעט הלאמה של שוק הרכב. ממש כמו 'ועדה מסדרת' מפלגתית\". סופר אינו נרתע משימוש במילים קשות במיוחד ביחס לדו\"ח שהוגש: דו\"ח לקוי ורשלני, מסמך רווי כשלים לוגיים שמשרת רוכשי מכוניות יוקרה וזריית חול בעיני הציבור, הן רק אחדות מהן.\nסופר מודע לכך שכל ביקורת נגד הוועדה ועל מי שעמד בראשה, ירון זליכה, עלולה לעורר תגובת-נגד חריפה מצד בכירי המערכת הפוליטית. \"הופכים כל מי שלא מסכים איתו (זליכה, ש.ה) למושחת מהיסוד, וישר הוא נחשד כמי שעובד עם 'האויב'\", הוא אומר. \"האלימות של הדיון פשוט בלתי נסבלת. כל מי שיתנגד מעכשיו יחטוף מכץ (שר התחבורה) או מזליכה. כן - צריך לטפל בשוק הרכב, ויש דברים שדורשים תיקון. אבל המרחק מכאן ועד כמה מהצעדים שהוועדה ממליצה עליהם, רב מאוד\".\nלדברי סופר, המשמש כיום כמנכ\"ל של חברת מוקדי שירות טלפוניים, אחד הנושאים המהותיים שבו עוסק הדו\"ח של ועדת זליכה - הגברת הייבוא האישי - כלל אינו צפוי להגביר את התחרותיות בשוק הרכב, וישרת רק את מי שרוכשים מכוניות יוקרה. \"לקחת את הייבוא האישי ולומר שבעקבות פתיחתו והרחבתו יהפוך שוק הרכב כולו ליותר תחרותי - זו זריית חול בעיני הציבור. יהיה שינוי רק בשוק היוקרה, אבל זה ממש לא עשיית צדק חברתי\".\nבמשך כמעט עשור, היה בועז סופר הרגולטור הבכיר של שוק הרכב. בתקופה זו הוביל שורה של צעדים ששינו את השוק. בין השאר, יזם והוביל מתן תמריצי-מס להתקנה של אביזרי בטיחות, העלאת המס החודשי לעובדים שמקבלים רכב צמוד (\"שווי שימוש\"), ורפורמת \"מיסוי ירוק\" - שנועדה לעודד רכישה של מכוניות שפולטות כמות מופחתת של זיהום. למעשה, כבר בסוף שנות ה-90 החל להשפיע על הנעשה בשוק הרכב המקומי, כאשר שימש בתפקיד בכיר במינהל הכנסות המדינה.\nאלא שמתברר כי הניסיון הזה לא עזר לו לשכנע את ועדת זליכה לנקוט צעדים מידתיים. סופר, שהופיע בפני הוועדה, אומר ל-ynet כי הדו\"ח שהגישה הוועדה\nכדוגמה לדבריו, מביא סופר את ההמלצה להגביל את מספר המותגים שתוכל לשווק יבואנית שמחזיקה בנתח שוק של יותר מ-8%. אלא שלהמלצה זו יש סייג: יבואנית המייצגת בישראל תאגיד, תוכל להחזיק בכמה מותגים שרק תרצה. \"אם יבואנית קונצרן פולקסווגן (צ'מפיון מוטורס, ש.ה) תגיע ל-90% משוק הרכב, זה בסדר. אבל אם יבואן אחד עם שני מותגים שאין ביניהם קשר יגיע ל-9% - זה כבר לא בסדר?\", שואל סופר. \"זו פגיעה בלתי נסבלת בכלכלה חופשית. זה ממש ניסיון לייצר 'ועדה מסדרת', על גבול ההלאמה\".\nסעיף נוסף שמעיד לדברי סופר על הקצנה מכוונת שבה נקטה הוועדה, נוגע להגבלת ההנחות שיכולות היבואניות להעניק ללקוחות - פרטיים או מוסדיים. \"האם נכון למשק כלשהו להגביל הנחות? האם נכון למנוע מתן של הנחות-כמות ללקוחות?\", שואל סופר. \"אני בטוח שיהיו קמעונאים שיהיו מאוד שמחים אם יחילו את הרעיון הזה בעוד תחומים. למשל לחם, או דגנים. רק כך הם יוכלו להתחרות ברשתות הגדולות. אבל השאלה היא, האם זה גם משרת את האינטרס של הציבור הרחב?\".\nהתשובה של סופר לשאלה שהוא מציג, לפחות בכל הנוגע לשוק הרכב, היא שלילית. \"אי אפשר להגיד שרוצים משק תחרותי, וגם לקבוע ממי תקנו ובאיזה מחיר\", הוא מסביר. \"יש כאן פגיעה באושיות התחרותיות - יש מי שמשיגים מחיר יותר טוב, ויש מי שמשיגים מחיר פחות טוב. כך הדברים מתנהלים, ולא רק בשוק הרכב\". עם זאת, סופר סבור כי יש מהלכים שאפשר לנקוט, שישפרו את מעמד הלקוחות הפרטיים אך לא יפגעו בצורה כה בוטה בתחרותיות.\n\"כולם מבינים שמחירי המכוניות המשפחתיות בעייתיים\", הוא מבהיר. \"אבל מכאן ועד הפיכת השוק כולו ללא תחרותי, המרחק רב מאוד. יתכן שצריך לפקח על המחירים, אבל יש לעשות את זה בצורה מידתית, ורק לזמן קצר - עד שכשל השוק ייפתר. צריך להבין שהמדינה צריכה להימנע מהתערבות מוגזמת. למשל, צריך להתערב באמצעות הגבלה זמנית של העמלה (של היבואניות) במכירת מכוניות משפחתיות. אבל מנגד, בקטגוריית הסופר-מיני, שם נמכרות היום מכוניות במחירים של 60 או 70 אלף שקל, לא צריך להתערב\".\nלמרות הפופולאריות להן זוכות קריאות להפחית את מס הקנייה בשוק הרכב, אומר סופר כי על המדינה לבחון היטב אילו מטרות תשרת הפחתת המסים - ומה יהיה מחירה למשק כולו. \"כמובן שצריך לשאול האם המדינה רוצה או יכולה לוותר על 10 מיליארד שקל בשנה\", הוא מסביר. \"אבל עוד לפני זה, צריך לשאול האם זה בכלל נכון להפחית את מס הקנייה. האם ראוי שמדינת ישראל תעלה על הכבישים עוד עשרות או מאות אלפי מכוניות, לפני שניתן פתרון הולם לבעיות התחבורה הציבורית\".\nסופר גם טוען כי רפורמות שהוביל בעשור האחרון, הביאו ממילא לשינוי משמעותי ברמת המיסוי המוטל בפועל על מכוניות חדשות. לדבריו, \"רפורמות כמו העלאת שווי השימוש ו'מיסוי הירוק', גרמו לכך שמס הקנייה האפקטיבי היום נע בין 30% ו-80%. אז נכון, לא הכל התגלגל ישירות לכיס של הצרכן, אבל בשום תחום בכלכלה לא מגיעה הפחתת המס במלואה לצרכנים\".\nראוי לציין כי לא רק סופר סבור כי הרפורמות הצליחו. במסמך פנימי של משרד התחבורה, הבהיר אחד מבכירי המשרד - ששימש גם כחבר בוועדת זליכה - כי רפורמת \"מיסוי ירוק\" הוזילה את כלי רכב, הגדילה את ההיצע, ואף שיפרה את התחרותיות. במסמך כתב אותו בכיר כי \"במהלך השנה האחרונה (2010, ש.ה) חל גידול במגוון דגמי הרכב, חל גידול משמעותי בכמות כלי הרכב שנמסרו, (ו)הופחתו מחירי הרכבים\"."}
{"article_id": "0,7340,L-3744864,00.html", "header_title": "שבוע אחד - עשרה הרוגים", "full_text": "התאונה הקשה ביום ו' החולף בכביש 38 הסמוך לבית שמש, בה נהרגו שישה בני אדם, הפכה את השבוע החולף לקטלני במיוחד. עשרה בני אדם נהרגו בו בתאונות דרכים קשות, והעלו את מספר ההרוגים מתחילת השנה ל-188. זאת לעומת 232 הרוגים שדווחו על-ידי משטרת ישראל, בתקופה המקבילה אשתקד, ירידה מבורכת של כ-19%. יש לציין כי אחד ההרוגים במהלך השבוע החולף, נדרס לטענת המשטרה במזיד במסגרת קטטה אלימה. כך עולה מנתונים שנאספו על-ידי הרשות הלאומית לבטיחות בדרכים\n.\nבין צומת כחל לצומת קדרים. בתאונה בין משאית לרכב פרטי נהרג נהג המכונית הפרטית\nרחוב החלוצים, נתניה. בתאונה חזיתית בין שנ י כלי רכב נהרג אחד הנוסעים\nכביש 38, ליד הכניסה לבית שמש. בתאונה חזיתית בין שני כלי רכב נהרגו שישה בני אדם בשתי המכוניות.\nכביש 60, בסמוך למנהרות. אדם אחד נהרג בתאונת דרכים.\nרחובות. אדם אחד נדרס ונהרג במזיד במהלך קטטה."}
{"article_id": "0,7340,L-3917782,00.html", "header_title": "מתחילת השנה - 221 הרוגים בתאונות", "full_text": "הקטל בדרכים. השבוע החולף היה קשה בכבישי ישראל, עם 11 בני אדם שנהרגו בתאונות דרכים שונות. בסך הכל נהרגו מתחילת השנה 221 בני אדם - עליה ניכרת לעומת אשתקד, ומספר הרוגים דומה לזה שנרשם ב-2008 - שנה קטלנית משמעותית בכבישים. יותר ממחצית ההרוגים השבוע היו הולכי רגל, חלקם נפגעו מכלי רכב שנמלטו מהמקום (פגע-וברח). יש להזכיר כי גם בשנים קודמות היו חודשי הקיץ החמים קטלניים יחסית בכבישי ישראל. שימו לכך לב."}
{"article_id": "0,7340,L-3567517,00.html", "header_title": "שבוע אחד - 12 הרוגים", "full_text": "12 בני אדם נהרגו במהלך השבוע החולף על כבישי ישראל. מתחילת השנה עומד מספר ההרוגים על 234, עליה מדאיגה של 17 חללים נוספים לעומת אשתקד. על רקע המספרים המדאיגים האלה, בחרו לאחרונה ברשות הלאומית לבטיחות בדרכים להתאים את המידע הקשה שממתפרסם על-ידם, כדי \"ליישר קו\" - כך הרשות - עם המקובל באירופה. המשמעות היא כי הרוג תאונת דרכים יחשב רק מי שנפטר תוך 30 יום ממועד התאונה בה היה מעורב. בפועל מדובר בצמצום המספר המדווח של ההרוגים.\nממשטרת התנועה, הגוף אשר מעביר ללשכה המרכזית לסטטיסטיקה ולרשות הלאומית לבטיחות בדרכים את נתוני הנפגעים בתאונות, נמסר ל-ynet כי לא יהיה כל שינוי בדיווחים המועברים מדי יום."}
{"article_id": "0,7340,L-4183819,00.html", "header_title": "האם הבאגי של עופר אבניר מסוכן לשימוש?", "full_text": "האם רכבי באגי שהביאה לארץ חברת עופר אבניר מסוכנים לנהיגה, או שהשימוש והטיפול על-ידי הלקוח שרכש אותם - טרקטורוני בית שמש - היה לקוי וגרם להשבתתם? נראה כי מי שכנראה יאלץ להכריע בנושא יהיה בית המשפט. שכן טרקטורוני בית שמש הגישו תביעה נגד עופר אבניר, ובה טוענת החברה כי כלי הרכב שסופקו לה אינם בטיחותיים, ובשל איכותם הירודה אינם ראויים לשימוש. עוד טענה כי הכלם גרמו לה לפגיעה במוניטין, ולהפסדים כספיים.\nחברת עופר אבניר מייבאת לארץ רכבי באגי מתוצרת חברה סינית בשם NBLuck, עם תג-מחיר מאד אטרקטיבי ביחס למתחרים. כלי הרכב משווקים כאן עם מנוע 300 סמ\"ק, או 500 סמ\"ק בגרסת 4X2 ו-4X4. באתר היבואנית מוגדר ה-500 סמ\"ק 4X2 כ\"רכב שטח מלהיב להרפתקנים שרוצים להרגיש את השטח בבטיחות והנאה מרביים\". ה-4X4 מוגדר שם כ\"רכב לעבירות מיטבית בכל שטח, להרפתקנים שרוצים ליהנות בבטיחות\". האומנם?\nטרקטורוני בית שמש היא חברה שמפעילה אתר לטיולי שטח בנהיגה עצמית באזור בית שמש, ביערות האזור, בלווי מדריכי החברה ובשבילי קק\"ל. לפני מספר חודשים רכשה מעופר אבניר שישה רכבי באגי (4 כפולי הנעה, 2 עם הנעה אחורית) כדי להשתמש בהם לסיוריה. אגב, עופר אבניר הציעה למשה ברזל, בעליה של חברת הטיולים, לרכוש את הכלים במקום יחידות עם מנוע 300 סמ\"ק שנרכשו כבר, והתגלה כי אינם מתאימים.\nלטענת ברזל, תוך זמן קצר התברר לחברה שגם הכלים החדשים היו מקח טעות. \"הוצאנו סיורים לשטח אבל הכלים החלו להיתקע. התברר כי הריתוכים של הכלים לא מספיק חזקים. סיורים בני שעה וחצי נמשכו שש שעות כי הכלים נתקעו בשטח. נאלצנו להוציא רכבי חילוץ, וסיורים שתוכננו נדחו ואף בוטלו. נגרמה לנו פגיעה קשה במוניטין והפסד כספי גדול.\n\"כאשר פנינו לעופר אבניר ודרשנו פיצוי על הנזקים, נבדקו הכלים על-ידי צוות טכני של עופר אבניר, והובטח לנו כי הבעיות יטופלו. אלא שאלה רק הלכו והחריפו\", טוען משה ברזל. \"כעת דרשנו לבטל את העסקה ולקבל בחזרה את הכסף, שכן נאלצנו לרכוש כלים אחרים במקום אלה שקרסו. בעופר אבניר סרבו\", מוסיף ברזל.\nבעקבות כך פנתה חברת טרקטורוני בית שמש למהנדס ערן דובדבני, כדי לקבל חוות דעת על הכשלים בכלים. הדו\"ח שכתב היה חד-משמעי:\"האירוע בו מדובר הינו סדרה של כשלים שהתגלו בשישה כלי רכב, עד כדי חוסר יכולת לעשות בהם שימוש מסחרי ראוי\". בליקויים שמצא: גומיות הגנה (גרמושקות) קרועות, ציר אחורי שבור, שבר בשלדה, מערכת חשמל לא תקינה, כבלי דוושת תאוצה קרועים או תפוסים ומסרק הגה שנשבר.\nעוד מצא כי מערכת בלימה לא יעילה, קפיצים שבורים במערכת הפליטה, שבר בתושבת עליונה של בולם זעזועים אחורי, מתנע מחליק. בנוסף נמצאו בחלק מהכלים תושבות בולם זעזועים אחורי עקומות, וסדק רחב בשלדה. ממצא נוסף של הבדיקה העלה כי בחלק מהכלים חוזקה תושבת בולם הזעזועים האחורי בריתוך של לוחית נוספת, תיקון שבוצע בכלים על-ידי היבואן עצמו.\nדובדבני ניסה לגלות מי היא החברה הסינית המייצרת את הכלים הללו, ובדיקה העלתה כי מדובר ביצרן סיני שהחל לפעול בשנת 2008 ומעל 90% מתוצרתו מיועדת לייצוא. עוד ציין בבדיקה שערך כי כלים אחרים שטרקטורוני בית שמש מפעילה, בהם 22 טרקטורונים של קימקו (אף הם מבית עופר אבניר) ותשעה רכבי באגי של PGO, נמצאים בעבודה יומיומית וללא בעיות.\nסיכום הדו\"ח, כפי שניתן לצפות, שחור משחור: \"איכות הריתוכים של השלדה בכלי הרכב נמוכה, אין רציפות בריתוכים והמילוי אינו שווה לאורך תפר הריתוך. תיקוני תושבות בולמי הזעזועים באמצעות ריתוך לוח נוסף מעיד שגם היצרן סבור כך\". עוד ציין כי חלק מהליקויים מהווים סכנה בטיחותית חמורה. נמוכה, אמינות אפסית ובעיות בטיחות של ממש עד כדי סיכון\".\nלאחר שקיבלנו את הממצאים, החלטנו להעבירם לקבלת תגובה מחברת עופר אבניר. זו החליטה לפנות למומחה מטעמה - המהנדס דוד נמרי, מומחה בעל שם בתחום הרכב. בנוסף הפנתה אותנו היבואנית לדו\"ח בדיקה - חיובי מאד - של הטכניון, שאכן אישר את יבוא הבאגים הסיניים לארץ.\nגם המהנדס דוד נמרי קבע - לאחר שנהג בבאגי שהועמד לרשותו - כי \"לא מצאתי שום בעיית בטיחות והכלי מתאים לייעודו. למעשה, נמרי סותר חלק ניכר מהמסקנות אליהן הגיע דובדבני. הוא מציין כי בדק את הכלים הפגומים שנמצאים בחזקת טרקטורוני בית שמש, ומצא כי הם זקוקים לטיפול ולמספר תיקונים לא-משמעותיים - \"לדעתי המקצועית שהיא כדעת מעבדת הטכניון, הכלים בטוחים לשימוש\".\nעם זאת, נמרי מציין כי \"רכבי השטח האלה מיועדים לשמש כרכב פנאי, כאשר הנסועה הממוצעת שלהם היא כ-1,500 ק\"מ בשנה. כאשר הם בשימוש חריג כמו בהשכרה ושימוש רב, וכאשר מיומנות המשתמשים נמוכה, בהחלט יתכן שכמות התקלות תגדל בהתאם\". להזכירכם, עופר אבניר משווקת את הכלים תוך הבטחה כי מדובר ב\"רכב שטח מלהיב.. לעבירות מיטבית\".\nנמרי מייחס את תקלות במערכת החשמל לשטיפה לא ראויה במים, על הגומיות הקרועות הוא אומר ש\"יש להחליפן בגומיות שאינן נקרעות\", על השברים הוא\nומה עכשיו?\nמשה ברזל מטרקטורוני בית שמש אמר בתגובה: \"אם הטיפולים שלנו בכלי המשמשים אותנו לא מספיק טובים, מדוע התקלות לא הופיעו בכלים אחרים, אלא רק באלה של היצרן הסיני? האחרים עוברים את אותן שטיפות ונוסעים באותן דרכים. ברזל גם מזכיר כי פרסומי עופר אבניר באר לייעוד הכלים, אינו עולה בקנה אחד עם הממצאים, הן של המומחה מטעמו, והן של המומחה מטעם היבואנית.\n: בחברת עופר אבניר ביקשו להגיב פעם נוספת לדבריו של משה ברזל, וציינו כי האחרון התרשל בטיפול השוטף, באופן הפעלת הכלים והדרכת הלקוחות לשימוש נכון; פעל בניגוד להוראות יצרן, להוראות היבואן, גרם לנזקים בכלים וכעת מנסה להשית נזקים אלה לפתחה של עופר אבניר. לדברי היבואנית, חוות הדעת של המהנדס מטעמם מחזקת ומוכיחה זאת."}
{"article_id": "0,7340,L-4184574,00.html", "header_title": "סיטרואן ברלינגו המחודשת; אצלנו תוך מספר שבועות", "full_text": "סיטרואן ברלינגו, המסחרית הנחשבת לממציאת פלח המסחריות הקטנות, עוברת מתיחת פנים. הדור השני של הברלינגו, שהושק בראשית שנת 2008 - 12 שנים אחרי הצגת הדור הראשון - יתאפיין בעיצוב מחודש. פגוש קדמי שונה במעט (אותו ניתן להזמין גם עם פס קישוט שחור) ותאורת LED ותאורה עוקבת פנייה (למעשה פנס ערפל הנדלק בהתאם לכיוון הסיבוב). שינוי נוסף בוצע לסמל סיטרואן, שיהיה מעתה גדול ובולט יותר. מאחור ההבדלים זניחים, ועיקרם יחידות תאורה בעלות גרפיקה שונה (אך מבנה זהה).\nהברלינגו המחודשת תשווק עם אותם מנועים, אך שיפור האווירודינמיות של המרכב (בין היתר על-ידי שימוש במראות צד חדשות) הוביל לתצרוכת הדלק של חלקם. מנועי ה-HDi 75 וה-HDi 90 למשל, יציגו פליטת פחמן דו-חמצני של 135 גרם לק\"מ בממוצע, לעומת 139 בעבר (שיפור של כ-3%). למנוע ה-HDi הבכיר, שהציע בעבר 110 כ\"ס, נוספו חמישה (115) ופליטת הפחמן דו-חמצני שלו ירדה מ-147 גרם לק\"מ בממוצע ל-139 (שיפור של כ-6%).\nהברלינגו המחודשת תשווק באירופה - וכאמור בישראל - החל בחודש אפריל 2012."}
{"article_id": "0,7340,L-4194822,00.html", "header_title": "סיטרואן DS4 - עכשיו (גם) בגרסת ביצועים", "full_text": "סיטרואן תציע גרסת ביצועים ספורטיבית ל-DS4, בינתיים רק לתצוגה. יצרנית הרכב הצרפתית כבר מציעה גרסה דומה ל-DS3 הקטנה יותר, והסיכויים לגרסת R סדרתית דומה ל-DS4, גבוהים למדי. בינתיים אפשר להתרשם מדגם התצוגה, שיגיע לז'נבה כשהוא מצויד במנוע 1.6 ליטר מוגדש ו-256 כ\"ס.\nסיטרואן לא מפרסמת נתוני ביצועים של הדגם החדש, וכמו כן לא ידוע באיזו תיבת הילוכים הוא משתמש (ככל הנראה ידנית עם שישה יחסי העברה). סיטרואן DS4 היא גרסה מהודרת של ה-C4, והוצגה לראשונה\n.\nה-DS4 רייסינג צוידה במפסק סרנים מוגדל (5.5 ס\"מ מלפנים ו-7.5 מאחור) לשיפור היציבות, ומערך מתלים משודרג שכולל הנמכה של 3.5 ס\"מ. יש לה גם בלמים גדולים מהדגם הרגיל, גלגלים רחבים (235-40) עם חישוקים קלים נדיבי מידות (\"19) ואיפור ספורטיבי. זה אומר בעיקר סבכה קדמית שחורה (כולל סמל סיטרואן), מראות שחורות וצמד פתחי מפלט המשולבים בפגוש שחור.\nגרסה סדרתית של ה-DS4 R צפויה להגיח לאוויר העולם לקראת סוף השנה, ככל הנראה בתערוכת פאריז הקרובה. לאולמות התצוגה היא תגיע בראשית שנה הבאה, ועדיין לא ידוע אם תגיע גם לישראל. אצלנו ה-DS4 הרגילה תחל להימכר בתוך כחודש."}
{"article_id": "0,7340,L-4193504,00.html", "header_title": "דו\"ח ועדת זליכה: בעתיד, מחירון רכב ממשלתי", "full_text": "המלצות ועדת זליכה יוצגו מחר (ה'), ויזכו לאישורו של שר התחבורה, ישראל כץ, כך הודיע משרד התחבורה. עוד אומרים במשרד התחבורה כי השר החליט כבר היום על הקמת צוות בינמשרדי ליישום המלצות הדו\"ח שיגיש ירון זליכה, האיש העומד בראש הוועדה. את הצוות יוביל עוזי יצחקי, סמנכ\"ל בכיר לתנועה במשרד, ויהיו בו שותפים נציגים בכירים של משרד התחבורה, אגף התקציבים במשרד האוצר והרשות להגבלים עסקיים.\nבקרב יבואני רכב עמם שוחח ynet, שוררת תמימות דעים כי מרבית המלצות הדו\"ח אינן ברות יישום. \"לזליכה אין שום בעיה להניח על הצלחת המלצות פופוליסטיות\n: איסור ייצוג של יותר ממותג אחד על-ידי יבואנית המחזיקה בנתח גדול מ-8% משוק הרכב, למעט במקרה ומדובר בתאגיד המחזיק ב-100% מכל המותגים.\n: אם המותגים אותן מייצג היבואן אינם שייכים במלואם לאותו תאגיד, יאלץ היבואן לוותר על מותגים תוך שנה, ובלבד שיחזיק פחות מ-8% נתח שוק. מדובר למעשה בהמלצה לפירוק היבואניות הגדולות \"דלק מוטורס\" (מאזדה-פורד) וכלמוביל (מיצובישי-מרצדס-יונדאי), ומנגד לחזק את כוחה של צ'מפיון מוטורס (פולקסווגן, אודי, סיאט, סקודה).\n: הגבלת הנחות לליסינג ל-5% ממחירון הרכב לכל היותר.\n: חיסולן של חברות הליסינג, כולל קטגוריית הרכב הצמוד, שכן אף חברה פרטית לא תרשה לעצמה רכישת רכב בהיקף גדול, תוך פגיעה\nבדו\"חות הכספיים. כדאי להזכיר כי רק לאחרונה קיבלה המדינה - באופן רשמי - הנחה של כ-15% על מכוניות שרכשה).\n: חברות ליסינג יוכלו לקנות רכב ישירות מהיבואנית (פעולה המהווה סתירה מסוימת לסעיף הקודם) מבלי להירשם כ\"יד נוספת\", ולמכור אותו כחדש.\n: חברות הליסינג מקבלות מתנה לא מובנת, אותה הן מגלגלות הלאה, ולמעשה פוגעות בצרכן הפרטי באופן ישיר.\n: נוסחה חדשה ומורכבת תהפוך רכב כלאיים (היברידי) נטען (פלאג-אין) לזכאי להנחה קטנה יותר מרכב דומה שאינו מסוגל להיטען כלל.\n: רכב נטען, אשר מזהם פחות ונדרש לכמות דלק מועטה בהשוואה, יהפוך לא כדאי לרכישה.\n: משרד התחבורה יקים באמצעות מכרז וגוף פרטי מחירון רכב משומש. קוני ומוכרי רכב פרטיים יחוייבו לדווח על עלות העסקה.\n: יצירת מקומות עבודה חדשים במשרד התחבורה, לטיפול בכ-2,500 עסקאות רכב מדי יום עבודה (600 אלף בשנה), התערבות בוטה בצנעת הפרט מבלי להיות משוכנע שהמידע מדויק.\n: חברות ביטוח לא יורשו לתת הטבות או הנחות עבור מוסכי הסדר.\n: עלייה במחירי הביטוח או התיקון במוסכים."}
{"article_id": "0,7340,L-3946117,00.html", "header_title": "אחרי ה-3 באה 4 - סיטרואן מציגה DS נוספת", "full_text": ". תערוכת הרכב של פריז מתקרבת, והיצרניות הצרפתיות מעלות הילוך בכל הנוגע לחשיפת דגמים חדשים. הפעם זו סיטרואן, אשר מציגה פרטים ותמונות של ה-DS4 החדשה, דגם נוסף במשפחה הצעירה, האמורה להציע ערך מוסף לדגמים הקיימים, בעיקר באמצעות עיצוב ואבזור יוצאי דופן, כמו-גם הנאה מנהיגה.\nה-4 לבית DS תציע חמש אפשרויות מנוע, החל בדיזל מודרני ונקי במיוחד, וכלה בגרסת בנזין לביצועים, עם הספק מרבי של 200 כ\"ס. תחילת השיווק באירופה מתוכננת לשנה הבאה, ואלינו היא צפויה להגיע במהלך קיץ 2011.\nכמו במקרה של ה-3 שקדמה לה, גם ה-DS4 זכתה ממעצבי סיטרואן ל\"עירוב סגנונות עיצוב שונים\", לטענתם. בניגוד ל-3 הצבעונית עד כדי תמיהה לעיתים,\nה-DS תציע לרוכשיה בחירה בין שתי גרסאות מנוע דיזל, ושלוש של מנוע הבנזין 1.6 ליטר. כל המנועים יוצעו עם תיבת שישה הילוכים ידנית, או אוטומטית. מנועי הבנזין יציעו הספק מרבי של 120, 155 או 200 כ\"ס, ואיו מנועי ה-HDi יאפשרו הספק מרבי של 110 או 160 כ\"ס. המנוע החלש יותר מכוון לצריכת דלק ופליטת מזהמים נמוכות במיוחד, כולל מערכת עצור וסע, ואגירת אנרגיה המשתחררת בעת בלימה.\nמחברת דוד לובינסקי, יבואנית דגמי פיז'ו-סיטרואן בישראל, נמסר כי ה-DS4 צפויה להגיע ארצה לקראת קיץ שנה הבאה. בשלב זה לא ידוע עדיין איזה מנועים יעשו עליה, ומה יהיה מחיר המכונית."}
{"article_id": "0,7340,L-4194112,00.html", "header_title": "קץ הליסינג ומתנות לעשירים: על דו\"ח שוק הרכב", "full_text": "לשר התחבורה, ישראל כץ, יש בעיה. ולבעיה הזו יש שם: משה כחלון, שר התקשורת, שיזם כמה רפורמות מוצלחות, אשר הוזילו בין השאר את השימוש בטלפונים סלולריים. את ההוזלה אוהבים כולם, ולכן זוכה כחלון לפופולריות. השר כץ לעומת זאת, מתקשה לשכנע שהוא \"טוב לאזרח\". ודי באזכור כישלונו בעניין רכבת ישראל, לגביה הבטיח עם כניסתו לתפקיד כי \"מה שהיה לא יהיה\".\nגם מהלכים אחרים שניסה לקדם, כמו ההצהרה ב-2010 על פתיחת שוק הרכב לתחרות חופשית, נכשלו. כץ, שביקש לזכות באהדה ציבורית בעזרת הוזלת מחירי המכוניות, לא הצליח. אנשי משרדו, פקידים בכירים וותיקים שאחראים במידה רבה לכישלון, שכנעו אותו כי את האשמה יש לתלות ביבואניות הרכב הוותיקות, אלו שלטענתם מונעות בכל מחיר תחרות הוגנת.\nוהשר קיבל את עמדתם. בשיאה של המחאה הציבורית בקיץ האחרון, כאשר הוא מדלג בין מחנות אוהלים מאולתרים לאולפני החדשות בטלוויזיה, השתכנע כץ כי הציבור רוצה הבטחות לעולם חדש ויפה, כזה שבו כל סטודנט יכול לרכוש דירה, וכל סטודנטית תקנה אוטו. המטרה סומנה, וכלי הנשק נבחר.\nוכך מינה השר את ירון זליכה, לשעבר החשב הכללי במשרד האוצר, לעמוד בראש ועדה שתקבע תוכנית להגברת התחרותיות בשוק הרכב. זליכה, שהצטייר כלוחם בשחיתות, הסוחב אחריו רשימה ארוכה של מתנגדים עזים לדרכו, כמו-גם לאופן שבו הוא מציג אותה, קיבל ברצון את המשימה ויצא לדרך.\n.\n\t הוועדה ניסחה לא פחות מ-53 המלצות, הנוגעות לכל תחום וענף בשוק הרכב. המלצות שגובשו במטרה מוצהרת להפוך את השוק לתחרותי יותר ולהיטיב עם הציבור. וכמובן, גם להוריד את מחירי המכוניות. אלא שלמרבה הצער נראה כי תועלתו העיקרית של הדו\"ח תהיה חיזוק מעמדם ויוקרתם של כץ ופרופסור זליכה.\nומה עם הוזלת מחירי המכוניות, הגברת התחרותיות ושיפור השקיפות בשוק הרכב? אלה יאלצו להמתין כנראה לוועדה הבאה. ניתוח כל סעיף בדו\"ח הארוך ראוי לעבודה אקדמית, שתוגש בשלב כלשהו לפרופ' זליכה עצמו. עד אז, קבלו ארבע דוגמאות המבהירות את הבעייתיות העצומה בו.\nאין כל ספק כי יבואניות הרכב זכו \"ביושר\" בתדמיתן החמסנית. במשך עשרות שנים, ולמעשה עד שנות התשעים, נהגו בלקוחותיהן כאילו היו בני-ערובה. שיטת השיווק הרווחת באותן שנים הייתה - \"רוצה, תקנה. לא רוצה, אל תקנה\". שירות לקוחות היה במשך שנים ארוכות בדיחה, לרוב על-חשבון הלקוחות. וגם לפרנסתם של היבואנים אין סיבה לדאוג, כפי שנחשף ב-ynet בשני מקרים שונים:\n,\n.\nקחו למשל את ההמלצה הבאה: \"הוועדה סבורה\n, וגיוון המותגים בישראל\". נשמע כמו רעיון מצוין, נכון? ביטול מכס גם יוזיל את המחירים, וגם יגביר את התחרות.\nאבל יש בעיה עם ההמלצה הזו, וזליכה אמור היה להכיר בכך. שכן ייבוא מהמדינות הבאות חייב כיום במכס: יפן, דרום-קוריאה והודו - שלוש מדינות שהיו אחראיות ב-2011 לכמעט 50% משוק הרכב החדש בישראל. ביטול המכס על מכוניות של מותגי יונדאי, טויוטה, סוזוקי, מאזדה, קיה והונדה, אם לנקוב בכמה מהן, רק יחזק את מעמדן, ובשום אופן לא יגרום לשוק תחרותי ושיוויוני יותר.\nוהנה המלצה שעשויה לזכות בתמיכה ציבורית גורפת: יבואנית רכב שמחזיקה בנתח שוק של יותר מ-8%, לא תוכל לשווק יותר ממותג אחד. מדוע? בוועדה אומרים כי הפרדת מותגים תביא להגברת התחרות, ומבהירים כי זהו אחד הסעיפים החשובים ברפורמה. אלא שיש סייג לסעיף: יבואנית שמשווקת כמה מותגים המשתייכים לאותו תאגיד, תוכל להמשיך לפעול באין מפריע.\nהמשמעות המיידית היא כי קבוצת צ'מפיון מוטורס, יבואנית פולקסווגן, אודי, סקודה וסיאט - ארבעה מותגים המשתייכים לקונצרן פולקסווגן - לא תושפע מהפרדת המותגים. אגב, גם חברת UMI, יבואנית שברולט, קדילאק, ביואיק ו-GMC - מותגים הנמצאים בבעלות ג'נרל מוטורס האמריקאית - לא תיפגע. למעשה, סביר להניח כי מעמדן אף יתחזק משמעותית, ובמיוחד זה של צ'מפיון.\nאז מה בדיוק ירוויח הצרכן הישראלי הממוצע - שנמנה עם מעמד הביניים, ונוסע במכונית משפחתית חדשה או משומשת בת שנתיים-שלוש? לא ממש ברור. מנגד, סביר להניח כי מי שהממון מצוי בכיסו, גם אם הוא לא מדווח לרשות המסים, ייהנה מאוד מהמתנה של זליכה וכץ. אחרי הכל, המותג הנמכר ביותר ב-2010 בייבוא אישי היה מרצדס, ולא פחות מ-12% מכל המכוניות שהגיעו בייבוא אישי באותה שנה היו מדגם ה-S-קלאס - היוקרתית שבהיצע של המותג.\nבין 53 ההמלצות ו-162 עמודי הדו\"ח של ועדת זליכה, אפשר למצוא כמה רעיונות טובים. הוועדה ממליצה למשל להסדיר את פעילות מחירוני הרכב הקיימים, ולהקים מאגר מידע ציבורי של מחירי עסקאות למכירת מכוניות משומשות. ללא ספק שינוי ראוי."}
{"article_id": "0,7340,L-4194937,00.html", "header_title": "100 שנות עיצוב: ברטונה תחשוף מכונית תצוגה", "full_text": "ברטונה (Bertone), סדנת עיצוב איטלקית הנחשבת לאחת מהוותיקות והמוערכות בתעשיית הרכב, חוגגת השנה 100 שנים להקמתה. ואיזו דרך טובה יותר לחגוג את יום ההולדת, מאשר להציג מכונית ספורט חדשה: נוצ'יו (Nuccio). המכונית, שמיועדת רק לתצוגה ותופיע לראשונה בתערוכת ז'נבה בראשית מרס, היא אקזוטית דו-מושבית עם מנוע מרכזי והנעה אחורית. ברטונה לא מספקת מידע בנוגע למנוע שנבחר עבור רכב התצוגה, וייתכן כי בפועל אין לו כלל מנוע.\nהנוצ'יו נקראת על שם ג'וזפה נוצ'יו ברטונה, מייסד סדנת העיצוב, ומי שנחשב לאחד מהאנשים המשפיעים על עיצוב מכוניות בעידן המודרני. בין היצירות עליו הוא חתום, ניתן למנות את\n(1966)\n\t וקונטאש (1972), סיטרואן BX (מ-1982) ו-XM (מ-1989), פיאט 850 ספיידר (1965) ועוד רבות וטובות. ברטונה הלך לעולמו בפברואר 1997. אחרי לכתו, הסדנה עיצבה כמה מכוניות בולטות נוספות, בהן אלפא רומיאו GT ופיאט פנדה, ואת הקטנוע הייחודי של במ.וו, ה-C1."}
{"article_id": "0,7340,L-4194742,00.html", "header_title": "בדרך לייצור? ריינג' רובר אווק עם גג נפתח", "full_text": "לנד רובר תציג בתערוכת ז'נבה גרסת גג נפתח לאווק (Evoke), רכב הפנאי הקומפקטי המשווק גם בישראל. הגרסה החדשה עושה שימוש במנגנון גג בד מתקפל, ליצירת רכב הפנאי הקומפקטי הראשון בעולם עם גג נפתח, אלא שנכון לעתה כלל לא ברור אם בכוונת היצרנית הבריטית, הנמצאת בבעלות טאטא ההודית, להביא את רכב התצוגה לייצור סדרתי.\nבלנד רובר לא מספקים פרטים טכניים לגבי רכב התצוגה, אך אם ייוצר הוא צפוי לעשות שימוש באותו מבחר מנועים כמו האווק האצ'בק. בישראל הרכב, שהושק בשנה שעברה, משווק רק עם מנוע האקובוסט של פורד (2.0 ליטר טורבו, 240 כ\"ס). ניתן יהיה לשווקו עם הנעה קדמית או כפולה, כאשר בכל מקרה לא מדובר ברכב שטח קשוח המיועד לנסיעות טכניות אתגריות.\nהאווק משווק תחת תת-המותג של ריינג' רובר, החטיבה היוקרתית של לנד רובר. הוא מוצע עם ארבעה או חמישה מושבים, ובגרסאות שלוש וחמש דלתות. מדובר ברכב קומפקטי יחסית, עם אורך של 436.5 ס\"מ, רוחב של 196.5 ס\"מ וגובה של 163.5 ס\"מ. גרסת הקבריולה, אם תיוצר, תציע ארבעה מושבים ולא תגיע לאולמות התצוגה לפני סוף 2013."}
{"article_id": "0,7340,L-4194109,00.html", "header_title": "עשרות ניסאן ג'וק ומיקרה יוזמנו לתיקון במוסך", "full_text": "חברת קרסו, יבואנית ניסאן לישראל, תזמן בקרוב למוסכי החברה כמה עשרות מבעלי הדגמים ג'וק ומיקרה. הסיבה: קריאה עולמית לתיקון של כ-250 אלף מכוניות מדגמי ניסאן ג'וק, מיקרה וטידה, כמו-גם אינפיניטי M, עקב חשש לתקלה במערכת הדלק. מההודעה שפרסמה ניסאן עולה כי אחד הרכיבים במערכת הזנת הדלק עלול להשתחרר עם הזמן, מאחר ולא חוזק במידה מספקת בעת תהליך הייצור. היצרנית מדווחת כי לא ידוע על מקרים בהם התקלה גרמה לתאונה או נזק, אך נוכח החשש לנזילת דלק בתא המנוע, הוחלט על ביצוע קריאה מסודרת לתיקון.\nמחברת קרסו נמסר ל-ynet כי הקריאה לתיקון תצא לדרך ברגע שניסאן תשלח את מספרי השלדה של כלי הרכב המעורבים בה. בעקבות הודעת ניסאן, קרסו תיידע את משרד התחבורה ואת הלקוחות שרכבם נדרש להגיע לבדיקה ותיקון במוסך. יצויין כי במסגרת תקנות התחבורה בישראל, לא ניתן לחדש את רישיון הרכב במקרה בו לא בוצעה קריאה נדרשת לטיפול תוך שישה חודשים.\nמקרסו נמסר כי להערכתם מדובר בעשרות כלי רכב מדגמי ג'וק ומיקרה, וכי בשלב זה לא ידוע מאילו תאריכי ייצור או אילו גרסאות. ביבואנית הבטיחו לעדכן ברגע שמידע זה יהפוך לזמין. התיקון והבדיקה, אם יידרשו, יבוצעו כנהוג בקריאה לתיקון ללא כל תשלום מצד בעל הרכב."}
{"article_id": "0,7340,L-4184477,00.html", "header_title": "אושר בטרומית: סבסוד ביטוח הרוכבים יוגדל", "full_text": "מליאת הכנסת אישרה אתמול בקריאה טרומית הצעת חוק, לפיה יגדל שעור סבסוד ביטוח החובה לאופנועים, על-ידי ייקור ביטוח החובה של בעלי מכוניות. הסבסוד המכונה \"מרכיב העמסה\", נקבע בעבר בחוק ושיעורו מגיע כיום ל-6%. לפי הצעת החוק של ח\"כ כרמל שאמה הכהן שעברה כאמור אתמול בקריאה טרומית, ינוע שעור הסבסוד החדש בין 5.5 ל-6.5%. 18 ח\"כים תמכו בהצעה, וח\"כ אחד נמנע. ההצעה תועבר לוועדת הכנסת, שתכריע איזו ועדה תדון בה להכנתה לקריאה ראשונה.\nהצעת החוק החדשה היא תוצאת מעקב שקיימה ועדת הכלכלה של הכנסת אחרי יישום חוק מרכיב ההעמסה, ולאחר שהתברר כי הסכמות שהושגו עם הממונה על הביטוח\nבאוצר טוענים כי בעלי הרכב מסבסדים היום את רוכבי הדו-גלגלי ב-203 מיליון שקל, בנוסף לסכום נוסף של 103 מיליון שקל שעובר לטובת רוכבי הדו-גלגלי באמצעות הסכם החצייה. הסכם לפיו בכל תאונה של אופנוע-מכונית, משתתף הביטוח של המכונית ב-50% מעלות הנזק. לפיכך טוענים באוצר כי הסבסוד הכולל לאופנוענים מגיע לכ-10%.\nלטענת שאמה-הכהן, \"ההערכה הייתה שהעלאת מרכיב ההעמסה מ-4% ל-6%, תעביר לפול עשרות מיליוני שקלים. בפועל היא העבירה לפול כ-16 מיליון שקל בלבד. לפיכך, ההוזלה לא מספקת ולא הייתה כפי שהח\"כים ציפו. אם התוספת לפול היא רק 16 מיליון שקל, אז החוק יצר שמיכה קצרה מידי\". שאמה הודיע כי \"אם לא יושגו הבנות עם האוצר, אפעל להשגת הוזלה נוספת בדרכים אחרות\".\nבדברי ההסבר להצעת החוק נכתב בין היתר כי ב-2001 נערכה רפורמה במערכת ביטוח החובה ,במסגרתה התייקר ביטוח החובה לאופנועים עד פי חמישה. \"למרות שלדעת המעורבים, ביטוח החובה לאופנועים הגיע למצב בלתי נסבל, שר האוצר והממונה על שוק ההון, ביטוח וחיסכון במשרד האוצר, מעוניין להמשיך בייקור כדי להביא את תעריפי ביטוח החובה לאופנועים לרמה של פי 10 משיעורם ב-2001, כאשר במקביל קיימת ירידה של כ-50% בשיעורי תעריפי הביטוח של כלי רכב אחרים.\nעוד נאמר כי בניגוד להחלטה ששיעור ההעמסה יגיע ל-6%, \"בפועל, מזה מספר שנים, מפרשת הרשות את חובת ההעמסה כאפשרות לקבוע העמסה יורדת והולכת עד כדי 0%\". לטענת שאמה, \"משמעות הקטנת ההעמסה היא כי תעריפי ביטוח החובה לאופנועים ימשיכו להיות גבוהים יותר ויותר, והשוק הדו-גלגלי בישראל ימשיך להיות קטן ומנוון.\n\"תיקון החוק אינו מטיל עלות כלשהי על תקציב המדינה, בהיותו מכשיר להסדרת ביטוח החובה\", אומר שאמה. \"חברות הביטוח הרוויחו, מאז 2001 ועד 2008, סכום של כ-6.2 מיליארד שקלים בענף ביטוח החובה בלבד. אין זה ראוי שהמחוקק יפקיד בידי חברות הביטוח את הזכות להרוויח, ובמקביל ישלול את הפתרון\"."}
{"article_id": "0,7340,L-3868915,00.html", "header_title": "סיטרואן DS3 - שונה, מאד שונה", "full_text": "יש משהו מקסים ברצון ללכת נגד הזרם. לא תמיד זה חכם ובדרך כלל זה לא ממש מצליח. אבל מהקסם והרומנטיקה של הבעיטה במוסכמות, אי אפשר להתעלם. דוגמאות לא חסר כמובן, והן נעות על קשת רחבה של מעשים, החל בסירוב לעשות \"כל מה שהחבר'ה עושים\" ועד יצירות אמנות מופרכות \"אבל שונות\", שאף אחד לא מבין. וכן, צריך ללכת ממש רחוק כדי לנסות ולהסביר את הרעיון מאחורי הצהרת סיטרואן כי משפחת ה-DS החדשה, היא הכל, אבל ממש לא רטרו.\nהבסיס הפיזי, רעיוני וטכני ל-DS הקטנה, מצוי ב-C3 הסטנדרטית והמוכרת לנו. אגב, מכונית לא ממש רגילה בפני עצמה, כמיטב המסורת - החורקת לעיתים - של היצרנית הצרפתית. אם תתייחסו ל-DS כגרסה סופר-מעוצבת, מאובזרת, מקורית, ייחודית ומרווחת יותר לאחות הסטנדרטית, אתם פוגעים פחות או יותר בול. נתחיל בכך שמכונית ההשקה צוידה במיטב המחלצות הספורטיביות, כולל דוושות אלומיניום, הגה ספורטיבי למראה ותחושה, בורר הילוכים שעושה חשק ועוד.\nנמשיך ב\"מרווחת\". ה-DS גדולה מה-C3 בכל ממד, למעט בסיס הגלגלים כמובן. היא ארוכה ממנה בשבעה ס\"מ (395 ס\"מ), רחבה ממנה ב-3.5 ס\"מ (171.5 ס\"מ) בעלת מפסק סרנים גדול יותר מלפנים ומאחור (2.5-3 ס\"מ), ורק נמוכה ממנה במספר סנטימטרים, עובדה שעשויה להעיב מעט על מרווח הראש ליושבים מאחור. ואכן, למרות שהיא מציעה פוטנציאל להסעת ארבעה מבוגרים בגודל מלא, בניגוד ל-C3 או למתחרה מבית מיני למשל, היא מעט צפופה באזור הפדחת.\nאבל את עיקר תשומת הלב מושכים כמובן רעיונות העיצוב המקוריים. החל בצביעת מרכב-גג-מראות ביזאריות לעיתים, וכלה במחוונים וגווני הריפוד או הפלסטיק בתא הנוסעים. ה-DS3 אינה מניחה לרגע, ומתעקשת שוב ושוב שתשימו לב אליה, אם אתם יושבים בפנים, עומדים בחוץ, או סתם חולפים במרחק ארבעה רחובות. זה מיוחד, ומקורי, ומושך עניין, אבל גם עשוי לעייף. במקרה של קימורי המרכב המיוחדים וריבוי הקווים והרעיונות הנשגבים העומדים ללא ספק מאחוריהם, אפשר להתרגל. לסגנונות הצביעה היותר-קיצוניים, לא כל-כך.\nיותר מהתרשמות מאד בסיסית וראשונית, לא העניקו הצרפתים לעיתונאים באירוע ההשקה. באופן מעורר השתאות, הצליחו בסיטרואן לתזמן את שלב הנהיגה כך שנוזנק לדרכינו אל מחוץ לפריז, בדיוק בשעת הלחץ האיומה ביותר של הבוקר. מה שכמובן מנע בדיקה מעמיקה של יכולתה הדינמית מחד, אך העניק הצצה נדירה לחדוות הנהיגה בנתיבי איילון בשעת לחץ, 10 שנים מהיום.\nה-DS הקטנה עושה את זה מצוין. היא קלה ונוחה לתפעול, ובמקרה של ההגה גם מעט קלה מדי. במקרה של מכוניות ההשקה, צורף למנוע ה-1.6 ליטר המוגדש (כ-150 כ\"ס) תיבת שישה הילוכים ידנית. אתם יודעים, זו עם המצמד משמאל ובורר הילוכים מזדקר מהרצפה. אכן, זו ש-95% מכם עברו בעזרתה שיעורי נהיגה וטסט, אך מאז לא פגשו בה אפילו פעם אחת.\nלמרות שהיא מוצר חביב ומקורי, יוצא דופן בדרכו הבוטה, קשה לדעת כמה תצליח ה-DS3 בישראל. היא מרגישה גדולה יחסית, יש לה פוטנציאל של יכולת דינמית סבירה לפחות, והיא מאד-מאד מיוחדת - אלמנט בעל חשיבות גדולה בשוק של מחפשי תשומת לב. מצד שני, סיכויי ההצלחה שלה בשוק מוטורי שמרני באופן קיצוני, אינם גדולים. קהל היעד שלה, ללא ספק, אינו גדול במיוחד.\nאבל, בשנים האחרונות אנחנו דווקא נפתחים מעט. פה ושם יש מכוניות עם גיר ידני, מנועים קטני-נפח הפכו לקונצנזוס פה ושם ותאמינו או לא, אנשים רוכשים מכוניות עם שתי דלתות בלבד. מה שמשאיר את עניין המחיר. בסיטרואן מסרבים בינתיים לדבר על מספרים רשמיים, אבל \"החל מ-130 אלף\" נשמע כמו יעד די ריאלי. זאת אומרת, ריאלי מבחינת סיטרואן. עד כמה הוא יהיה רלוונטי מבחינת השוק שלא ממש ממתין בחוסר סבלנות לסופר-מיני עם יותר מרחב מחייה ונפח הטענה, שנראית אחרת ומתנהגת כראוי? אנחנו מעריכים שכמה עשרות מכוניות בשנה ייצגו היטב את כוח המכירה של ה-DS, ואת תכניות השיווק של היבואנית."}
{"article_id": "0,7340,L-4116090,00.html", "header_title": "חשיפה: המכוניות זולות? הרווחים בכל זאת עצומים", "full_text": "בשנה האחרונה החלו להימכר בישראל כמה דגמים של מכוניות קטנות (\"מיני\"), במחירים אטרקטיביים במיוחד. בין 60 ו-68 אלף שקל אפשר למצוא כיום שלל מכוניות חדשות, כמו יונדאי i10, קיה פיקנטו וסוזוקי אלטו. אם תשאלו את יבואני המכוניות הקטנות\nמידע שהגיע לידי ynet מאפשר לחשוף לראשונה את מחירי כמה מהמכוניות האלה, לפני רווחי המדינה והיבואניות:\nהמכוניות הקטנות והזולות, עם מנוע בנפח ליטר, תיבת הילוכים ידנית, החלו להגיע לישראל רק ב-2009. עד אז - כך טענו תמיד היבואניות השונות - לא כדאי היה לייבא אותן. גם בגלל ביקוש נמוך מאד, וגם מכיוון שהרווח עליהן היה נמוך מדי עד זניח. אלא שרשות המסים הנהיגה ב-2009 רפורמה שנועדה לעודד רכישת מכוניות \"ירוקות\", הפולטות כמות מופחתת של מזהמים. באופן טבעי, מכוניות קלות עם מנוע קטן מייצרות זיהום מועט יחסית, ולכן הן היו זכאיות להטבת-מס מרבית, המגיעה ל-15 אלף שקל.\nהטבת מס זו אינה מגיעה במלואה לכיס הלקוח. שיטת חישוב ההטבה אינה שקופה לצרכנים, וכך מסוגלות היבואניות \"לגלגל\" חלק לא קטן ממנה לכיסיהן. המדינה מקבלת את נתח המסים שלה והיבואניות מרוויחות הון, תודות למרחב תמרון רחב. והצרכן? הוא משלם לכאורה מעט, אך אינו יודע עד כמה הוא מממן את המדינה ובעלי היבואניות.\nקחו למשל את יונדאי i10, בגרסתה הזולה ביותר: עם מנוע בנפח 1.1 ליטר ותיבת הילוכים ידנית, מחירה לצרכן הפרטי הוא 63,900 שקל. נשמע ממש מעט, אלא שחברת כלמוביל רוכשת אותה בכ-28,000 שקל בלבד. כאן נכנסת לתמונה מדינת ישראל, וגובה מכס ומס קנייה בגובה של קצת יותר מ-11 אלף שקל. הפער בין המחיר אחרי מסים והמחיר לצרכן לפני מע\"מ, מגיע לכסי היבואנית (בטבלה - מרווח היבואנית).\nראוי לציין כי זה אינו רווח נקי: סכום זה משמש לכיסוי עלויות שונות, כמו אחסון, שיווק ומכירה, ולעתים גם מימון עסקות \"טרייד-אין\". על הסכום של המחיר אחרי מסים ומרווח היבואנית, מחושב המע\"מ. במקרה של ה-i10, נהנית קופת המדינה מהכנסה נוספת של כ-8,800 שקל.\nאם גם אחרי חישוב המסים וההכנסות המיוחסות ליבואניות, נראים לכם מחירי המכוניות הקטנות נמוכים - כדאי שתבדקו מה קורה בעולם. מחיריהן של המכוניות האלה במערב אירופה נמוך בשיעור של כ-20% ואף יותר. בהולנד למשל, מהמדינות היקרות באירופה, מחירה של i10 נמוך בכ-25% ממחירה בישראל. זאת, למרות שגם שם נהנית המדינה מהכנסה נאה במיוחד, וכמובן שגם היבואנית המקומית מרוויחה את שלה.\nעם זאת, העיוותים בשוק הרכב הישראלי מונעים מהמכוניות האלה מלממש את מלוא השפעתן. למשל, מחיריהן הנמוכים עוד לא הצליחו לגרום להוזלה במחירי המכוניות המשפחתיות. אחת הסיבות העיקריות לכך היא ענף הליסינג, אשר יחד עם ציי הרכב הגדולים, אחראי לרכישת כמחצית מהמכוניות החדשות בישראל - לרוב בהנחות של עשרות אחוזים. חלק גדול מפעילות הענף מבוסס על מחירי מחירון, וכל הוזלה עלולה לגרום לזעזועים.\nבשיחות שלא לייחוס, מודים בכירים ביבואניות הרכב כי התלות במכירות לחברות הליסינג מונעת מהם מלהוזיל את מחירי המכוניות. עם זאת, חלק מהבכירים סבורים כי זה רק עניין של זמן עד שיישבר \"מחסום הליסינג\", ותחול הוזלה גם במחירי המכוניות המשפחתיות."}
{"article_id": "0,7340,L-4033461,00.html", "header_title": "כמה עולה מאזדה 3 ליבואנית? 47 אלף שקל", "full_text": "מכתב ששלח השבוע בכיר במשרד התחבורה למנכ\"ל המשרד, ואשר הגיע לידי ynet, חושף את מחירה האמיתי של המכונית הנמכרת בישראל: \"רכב מאזדה 3 המיובא לישראל על-ידי היבואנית הישירה (חברת דלק מוטורס, ש.ה) עולה כ-47 אלף שקל, ולאחר המסים, עלויות ההובלה ומרווח השיווק של היבואנית, המחיר ללקוח עומד על כ-121 אלף שקל\". ובמלים פשוטות: מחיר מאזדה 3 לצרכן הפרטי גבוה בכ-160% ממחירה ליבואנית.\nראוי לציין כי מהפער העצום בין מחיר הרכב ליבואנית ומחירו לצרכן הפרטי, נהנות גם חברות הליסינג, אשר זוכות להנחות שמגיעות לעתים ל-20% ויותר.\nמחיר הרכישה הנמוך ממנו נהנית יבואנית מאזדה אמנם מרשים, אך הוא אינו ייחודי: יבואניות רבות בישראל רוכשות את המכוניות שהן משווקות במחירים הנמוכים בשיעור ניכר ממחיריהן במדינות אחרות. היבואניות נהנות ממחירים אלה \"הודות\" למיסוי המוטל על מכוניות. המיסוי הגבוה מגן בפועל על מעמדן של היבואניות, בכך שהוא הופך את הקשר עם יצרניות הרכב להכרחי - ללא קשר שכזה, מחירי הרכישה של מכוניות חדשות, למשל ממפיצים באירופה, יהיו גבוהים בעשרות אחוזים.\nלמרות שהצעת משרד התחבורה עשויה לזכות באהדה ציבורית, היא מנוגדת למעשה לחוק: המסים המוטלים על מכוניות חדשות - כמו המסים על כל מוצר אחר - נקבעים בהתאם למוצר עצמו. זהות היבואן אינה רלוונטית, ואינה משמשת שיקול בקביעת שיעור המס. בנוסף, ההצעה עלולה לגרום ל\"תגובת שרשרת\" חמורה: יזמים עשויים לדרוש הטבות-מס דומות בתחומי יבוא שונים ורבים. בעיה נוספת היא משפטית: סביר להניח כי המדינה לא תוכל להגן על הצעת משרד התחבורה בבג\"ץ, שכן היא יוצרת אפליה ללא בסיס חוקי."}
{"article_id": "0,7340,L-3196914,00.html", "header_title": "למבורגיני מיורה חוזרת", "full_text": "לפני ארבעים שנים הימם פרוצ'ו למבורגיני את באי תערוכת ז'נבה, כאשר חשף מכונית ספורט מרהיבה עם מנוע מרכזי שמונח לרוחב. לקוחות התדפקו על דלתו, והמיורה הפכה לחלום הגדול ביותר של שנות השישים, כזה שהכניס ובצדק את פרארי השכנה ללחץ. כי המיורה תתגלה כצעד הגדול ביותר בהיסטוריה של למבורגיני, והמכונית שהפכה אותה ליצרן אקזוטי אמיתי. עד היום היא נחשבת לאחת המכוניות היפות ביותר שנוצרו מאז ומעולם.\nוכעת כמו פורד, קרייזלר, פולקסווגן ורבים אחרים, גם למבורגיני רוצים לנצל את תהילת העבר והתשוקה החבויה בכל מכונית רטרו. הם אפילו התקשו לחכות חודשיים עד לפתיחת תערוכת ז'נבה, ובחרו לחגוג את יובל ה-40 למיורה מעט מוקדם יותר - דווקא בדטריוט. הסיבה ברורה: זהו שוק היעד הגדול ביותר של למבורגיני, ודווקא בו חשוב ליצרן הזה למשוך תשומת לב.\nכרגע מדובר במכונית תצוגה, ואין כוונה ליצרה. אבל גם מלמבורגיני יצאו שמועות שאם הביקוש יהיה גבוה הם לא יגידו לא. המכונית החדשה, כך אנשי למבורגיני, צמחה לכל הכיוונים בכעשרה אחוזים. והתוצאה כל-כך מרשימה בהחייאת הרוח המקורית, עד שברגע הראשון קשה להבדיל ביניהן. ואולם בדיקה מדוקדקת יותר תגלה לא מעט הבדלים, ומבחינה אווירודינמית המכונית הזו יעילה יותר מהגיירדו. וכדי להתמודד עם בעיות ההצמדה שהיו למיורה המקורית, כאן יש ספוילר מתרומם בסגנון המורצ'לגו וצמד ספוילרים לפנים.\nמתחת לעור ההבדלים כמובן גדולים למדי, כאשר מכונית התצוגה שאלה כנראה את המבנה מאודי לה-מאן (מכונית התצוגה של אודי\n)\n\t ומבוססת על מבנה עם מנוע מרכזי אורכי ולא רוחבי. אם תיוצר היא תקבל כנראה הנעה כפולה.\nבין אם תגיע לפס הייצור ובין אם לא, המיורה בוודאי תחמם את הלב למליונים של חובבי רכב ונוסטלגיה."}
{"article_id": "0,7340,L-4193284,00.html", "header_title": "ג'יפ קומפאס - כשלון מדאיג במבחני ריסוק", "full_text": "דגם הפנאי שהפך לאחד החשובים בארסנל הדגמים של המותג האמריקאי, נחל כשלון חרוץ במבחן הבטיחות של ה-\n.\n\t גוף בלתי-תלוי, שהפך עם השנים לאמת המידה באשר לבטיחות כלי רכב. הקומפאס זכה לציון של שני כוכבים בלבד מתוך חמישה, אחד הציונים הנמוכים שהושגו במבחני ריסוק של דגמים חדשים בשנים האחרונות, והתוצאה הנמוכה ביותר בשיטת הדירוג העדכנית,\n.\nכדאי להזכיר כי בשנים האחרונות הפך ציון של חמישה כוכבים לרף בטיחות מקובל עבור מכוניות חדשות. סטייה מתוצאה זו כלפי מטה, נתפסת במרבית המקרים ככישלון. כ-80% מכלל המכוניות שנבחנו בשלוש השנים האחרונות, מתוך כ-130 שנבחנו, זכו לציון חמישה כוכבים. ארבע מכוניות קיבלו ציון גרוע של שלושה כוכבי בטיחות - דצ'יה דאסטר, סיטרואן נמו, סוזוקי אלטו וטויוטה אורבן-קרוזר - וכאמור רק שתי מכוניות קיבלו שני כוכבי בטיחות: הקומפאס ולנד ווינד.\nב-Euro NCAP ציינו בהודעה לעיתונות כי הקומפאס סבל ממספר כשלים, כאשר הבולט שבהם הוא רמת הגנה נמוכה מאוד במקרה של מפגש עם\nגם משענת הראש דורגה \"גבולית\" בהגנתה על צוואר הנהג והנוסע בפגיעה מאחור. זאת, למרות שמדובר במשענת אקטיבית שנועדה במיוחד להגנה בעת תאונות מסוג זה. בתאונה המדמה פגיעת רכב אחר בצד מרכב הג'יפ, המצב היה טוב יותר והרכב זכה לציון המרבי. בסך הכל זכה הקומפאס ב-22 נקודות בלבד (61%) בהגנה על נוסעים מבוגרים.\nגם בכל הנוגע להגנה על ילדים נכשל הקומפאס כשלון חרוץ, עם הציון הנמוך ביותר (37 נקודות שהן 76%) מאז הוחמרו המבחנים ב-2009. לטענת ה-Euro NCAP, רמת ההגנה שהוא מספק להולכי רגל בעת פגיעה הינה עלובה. ב-Euro NCAP מסבירים כי מרבית אזורי החרטום מציבים סיכון גבוה להולכי רגל, בניגוד ברור למגמת השיפור בתעשיית הרכב, גם ברכבי פנאי מסוגו.\nעוד כדאי לציין כי זהו המבחן הבלתי-תלוי הראשון אותו עובר הקומפאס, מאז עבר מתיחת פנים משמעותית לפני יותר משנה. בארגון הבטיחות האירופי התייחסו כמובן בכובד ראש לתוצאות, ובהודעה לעיתונות הדגישו כי השגיו השליליים של רכב הפנאי מוכיחים כי ג'יפ לא השכילה לשפר את רמת הבטיחות של כלי הרכב, בניגוד ליצרניות אחרות בתעשייה.\nבניגוד לקומפאס, הסיוויק האצ'בק החדשה עדיין לא הגיעה לישראל, אך צפויה לנחות כאן בחודשים הקרובים. בארגון הבטיחות מצינים את הונדה כדוגמה ליצרנית אשר מפגינה התקדמות מרשימה בבטיחות כלי הרכב שהיא מייצרת."}
{"article_id": "0,7340,L-4194248,00.html", "header_title": "דוקאטי מולטיסטרדה: מספר נקודות שלא הכרתם", "full_text": "לפני כארבעה חודשים הועבר לידינו דוקאטי מולטיסטרדה. הדרישה: רכבו עליו כמה שיותר. בשלב זה, כארבעה חודשים לאחר שהועבר לידינו, אמור היה מד הקילומטרז' של ה\"מולטי\" לעמוד על כ-15 אלף. הוא לא. למעשה, הוא רחוק כמה אלפי קילומטרים מהנקודה הזו. בכל זאת, הוא עבר אצלנו עד עכשיו לא מעט. החל ממיכלי דלק שלמים בתנועה עירונית צפופה-איטית ומעצבנת, ועד מיכל-אחר-מיכל של רכיבה מאד נמרצת על כבישים מהירים. ויש לנו כמה תובנות לחלוק עמכם. חמש מהן הפעם, ליתר דיוק:\n: המולטיסטרדה הוא האופנוע הראשון בהיסטוריה הדו-גלגלית שלנו - שנמתחת, ירחם השם, כמה עשרות שנים לאחור - עם מערכת בקרת\nבפועל זה עובד מעולה. עד כדי כך טוב, שאתה מוצא עצמך תוהה איך לא שולבה המערכת בינתיים בכל אופנוע עם יותר מ-50 כ\"ס. העניין הכספי מובן כמובן, אך מדובר במערכת מצילת חיים לכל דבר ועניין - בעיקר בתנאים חורפיים בהם נתקלנו הרבה יותר מדי בשבועות האחרונים. וזה עוד לפני ציון העובדה שמדובר בכלי עזר מעולה לרכיבה על המגבלות גם למי שאינו רוכב-על. אגב, המערכת עוזרת גם לגלות כמה אחיזה מספקים צמיגים אחוריים מודרניים על-רטוב. גם המנוסים והמהירים שבכם יופתעו כמה מוקדם אפשר לפתוח מצערת לרווחה בכל מצב.\n: לא כל הרוכבים הגבוהים אוהבים את המושב הרחב של המולטיסטרדה. הטענה מופנית בדרך כלל למדרגה התומכת בתחתית גב הרוכב. עניין של העדפות בעיקר. שכן עבורנו לפחות, עם 187 ס\"מ לפני מגפיים, המושב הזה קרוב למושלם. הוא רחב במידה מדוייקת, נוח מאד לאורך זמן למרות הנוקשות היחסית של הריפוד, ומאפשר לנוע לכל הכיוונים ללא בעיות. אילו היינו צריכים לבחור בפרופורציות כידון-רגליות-מושב לשימושים מגוונים, כנראה שהיינו בוחרים בדיוק במידות של דוקאטי.\n: 20 ליטרים של נפח מציע מיכל הדלק של המולטיסטרדה. נשמע המון, אבל טווח הרכיבה שמציעים כל הליטרים האלה, רחוק מאד מהצהרות היצרן. למעשה ובאופן לא ממש מפתיע, הוא מצטמצם בערך ביחס ישיר למידת ההיכרות שלנו עם האופנוע. בפשטות, הגענו לצריכת דלק של פחות מ-10 ק\"מ לליטר ברכיבה מהירה ואגרסיבית, אך לא ממש קיצונית. רכיבה עירונית רגילה תניב כ-11 ק\"מ לליטר, ורכיבה רגועה תביא אתכם ל-16-15 ק\"מ לליטר ואף טוב מכך. ראוי רק להזכיר כאן כי רוכבים שנתקלים בנתונים כאלה לעיתים קרובות על מולטיסטרדה, טוב יעשו אם ישקלו מעבר לקטנוע גדול. ביומיום אנחנו מגלים שיש צורך לתדלק כל 150 ק\"מ בערך. לא כולם יאהבו את זה.\n: במהלך כמה אלפי הקילומטרים הראשונים, לא נגענו כלל בכיול המתלים מלפנים ומאחור. העדפנו ללמוד את האופנוע באופן בו בחרו דוקאטי לשווקו לציבור הרחב. אנחנו גם משתדלים להאמין לרוכבי ניסוי של יצרני אופנועים. לאחר ההיכרות הראשונית, הרשנו לעצמנו להתיימר ו\"לתפור\" את האופנוע למידותינו. ובשלב ראשון הטיפול הקל, הפשוט והבסיס ביותר - עומס קפיץ הבולם מאחור. כמה מאות קילומטרים של התעסקות הביאו אותנו לקביעת עומס הקפיץ על המצב הנוקשה ביותר, פחות \"שני-קליקים\". המולטיסטרדה אמנם קופצני מעט יותר בעיר, אך הוא מתמודד טוב יותר עם שני רוכבים, ומעניק התנהגות טובה יותר מחוץ לעיר, עם סילוק תחושה קלה של נדנוד-עכוז בפניות מהירות.\n: לא לגמרי ברור למה, אבל המולטיסטרדה מסתמן יותר ויותר כאופנוע המושלם לרכיבה בשניים. אופנועים גדולים ממנו, רכים ממנו, עם מושבים רחבים ורכים יותר, עשויים לתת פייט לא רע. אבל לרכיבה דינמית, כזו בה המורכב אמור לקחת חלק אקטיבי ברכיבה, הדוקאטי הגדול עושה עבודה מעולה. חובה להזכיר כי לארגז המקורי שהותקן מאחור, חלק לא קטן בתנאי החיים של הרוכב. צבירת קילומטרים נינוחה יחסית, מאפשרת להתרווח עם תמיכה טובה - כך היושבים מאחור. גילוי נאות: אנחנו רק מצטטים. אף אחד לא יתפוס אותנו יושבים מאחורי רוכב ממהר.\nשמחים לאכזב את הפסימיסטים. מלבד תקר שלישי בצמיג האחורי והתנעה כבדה שרק נשמעת כך בינתיים, לא ייצר המולטיסטרדה אפילו שיהוק בודד. שאפו.\nדוקאטי מולטיסטרדה"}
{"article_id": "0,7340,L-4188974,00.html", "header_title": "והמכונית הנמכרת ביותר בכל הזמנים היא...", "full_text": "תעשיית הרכב קיימת כבר יותר מ-125 שנה, ובכל זאת, אחת המכוניות הנמכרות ביותר בהיסטוריה יוצרה בכלל לפני שנות ה-30 של המאה הקודמת, כאשר אוכלוסיית העולם מנתה פחות אנשים, ובוודאי פחות נהגים. מדובר כמובן בפורד מודל T המפורסמת, זו שהייתה ראשונה להתגלגל מפס ייצור סדרתי, ומצליחה עדיין לשמור על מעמד בכיר ברשימה המכובדת. ובכל זאת - היא ממש לא המכונית הכי נמכרת בהיסטוריה - רחוק מכך.\nקבלו אם כך את הרשימה המלאה של עשרת הגדולות, תוך שאתם זוכרים פרט חשוב אחד - את הרשימה הזו אפשר לחלק לשתי קבוצות: מכוניות שיוצרו באמת בכמויות אדירות, וכאלה בהן בעיקר השם - והייעוד - המשיך הלאה לאורך השנים ללא שינוי.\nהמשפחתית הגדולה של שברולט מיוצרת, כמעט ללא הפסקה, מאז 1958. אותם ימים בהם הגיחה לראשונה לעולם, היו ימי השיא של תעשיית הרכב האמריקאית. כיום יש לאימפלה תפקיד משני בהרבה בקטלוג המוצרים של המותג, המסתמך יותר על דגמים קומפקטיים עם זהות חצי-קורינית (קרוז, סוניק), דגמי פנאי שונים וכמובן המאליבו הקטנה יותר.\nהחל משנת 1958 ועד היום\nתשעה, 10 צפוי ב-2013\n14 מיליון יחידות\n260,000 יחידות\nהמשפחתית הגדולה של פולקסווגן מציגה את אחד משמות הדגם הוותיקים בקטגוריה. הפאסאט הוצגה לראשונה בשנת 1973, ומאז חלפו שישה דורות (הדור השביעי והנוכחי, אינו יותר ממתיחת פנים לשישי). הפאסאט מהווה נדבך חשוב בתוכנית הצמיחה של פולקסווגן בסין ואמריקה, לקראת הגשמת יעד הפיכתה ליצרנית הרכב הגדולה בעולם.\nמשנת 1973 ועד היום\nשישה (שבעה אם כוללים את מתיחת הפנים האחרונה)\n15.5 מיליון יחידות\n397,000 יחידות\nהמכונית שבזכותה - במידה רבה - כולנו נוהגים כיום ברכב פרטי, ולא משתמשים ברכבת או כרכרה עם סוס. חלוצת הייצור ההמוני הייתה מכונית זולה יחסית לרכישה, אמינה לתקופתה ובעיקר להיט מכירות אדיר בכל קנה-מידה (מחזיקה עד היום בשיא מכירות שנתי ממוצע של 868,000 יחידות בשנה). לא רע למכונית עם 20 כ\"ס ושני הילוכים בלבד, אותה אפשר היה לרכוש \"בכל צבע, ובלבד שיהיה שחור\".\nבין 1908 ל-1927\nאחד\n16.5 מיליון יחידות\n868,000 יחידות\nנתון המכירות של האקורד מטעה - לא רק שמדובר במכונית שמיוצרת כבר לאורך תשעה דורות (והיד נטויה), וגם גדלה עם השנים ועברה מקטגוריית הקומפקטיות למשפחתיות הגדולות, אלא שהאקורד שנמכרת באירופה וישראל למשל, כלל לא דומה לזו שנמכרת באמריקה. עם זאת, עדיין מדובר בשם דגם פופולארי ומצליח מאוד, במיוחד בארה\"ב.\nהחל משנת 1973 ועד היום\nשמונה (תשיעי יושק ב-2012)\n17.5 מיליון יחידות\n449,000 יחידות\nגם הסיוויק שנמכרת כיום היא, בלשון המעטה, לא אותו הרכב שהוצג לראשונה בשנות ה-70. הקומפקטית של הונדה גדלה וגדלה, ובגרסת הסדאן שלה דומה יותר למשפחתיות גדולות של ראשית ימיה מאשר לנוסחה המקורית. זה לא השינוי היחיד אגב: מלבד הבדלי עיצוב, הדורות השונים של הסיוויק גם נבדלו ביניהם בגרסאות שהותאמו ליבשות שונות.\nהחל משנת 1973 ועד היום\nתשעה (רק השמיני בישראל)\n18.5 מיליון יחידות\n474,000 יחידות\nרגע לפני שפורד הציגה את הפוקוס שכולנו מכירים, היא מכרה במשך יותר משלושה עשורים את האסקורט. מכונית שהייתה\nבין 1968 ל-2003\nשישה באירופה, שלושה (שונים מאירופה) באמריקה\n20 מיליון יחידות\n571,000 יחידות\nהמכונית שהפכה לאייקון מוטורי, השתתפה באין-ספור סרטים ומהווה את שער הכניסה לעולם רכבי האספנות. וזה קורה לא כי מדובר בפאר היצירה (היא לא), אלא בעיקר כי יוצרו ממנה כל-כך הרבה יחידות, בלי שינויים דרמטיים למנועים או לעיצוב. החיפושית אף זכתה לעשות קאמבק במסגרת אופנת רכבי הרטרו, אך כמובן שלדגם החדש אין שום קשר מכני למקור.\nבין 1938 ל-2003 (החדשה: מ-1997 עד היום)\nאחד (ועוד שניים של החיפושית החדשה)\n21.5 מיליון יחידות (ועוד 2 מיליון מהחדשות)\n331,000 יחידות (לא כולל החיפושית החדשה)\nהמשפחתית הקומפקטית של פולקסווגן, ובמובן מסוים היורשת הרוחנית האמיתית של החיפושית המקורית. הגולף סימנה שינוי מחשבתי של ממש בפולקסווגן, עם מרכב האצ'בק (3 או 5 דלתות) מודרני שהשפיע על מעבר כל תעשיית הרכב לתצורה זו. מאז הדגם המקורי היו כבר שישה דורות (השישי הוא לא הרבה יותר ממתיחת פנים של החמישי), והיד עוד נטויה. הגולף מהווה גם את הבסיס למספר רב של דגמים בקונצרן הגרמני.\nהחל משנת 1974 ועד היום\nחמישה (שישה אם מתייחסים למתיחת הפנים האחרונה)\n27.5 מיליון יחידות\n724,000 יחידות\nהטנדר הנמכר ביותר בעולם, וכלי הרכב הנמכר ביותר באמריקה. זהו גם אחד משמות הדגם הוותיקים ביותר בתעשיית הרכב כיום, כאשר ה-F המקורי הוצג בשנת 1948. ה-F, שמשווק בגדלים שונים (ה-F-350 שנמכר אצלנו הוא מקטגוריה גבוהה יותר, שמכונה \"סופר-דיוטי\"), נמכר מאז השקתו ב-12 דורות שונים.\nהחל משנת 1948 ועד היום\n12\n35 מיליון יחידות\n547,000 יחידות\nהמכונית הנמכרת ביותר בעולם, ובפער מרשים (במיוחד אם מתעלמים מפורד F המסחרי), היא אולי גם אחת השנואות על חובבי רכב. וזה בעיקר מוכיח שבסופו של יום, מרבית הציבור רוצה מכונית זולה, פשוטה ואמינה, ולאו דווקא את הדבר המתקדם והמהיר ביותר. הקורולה, שמשווקת מאז 1966, היוותה את חוד החנית בהפיכת טויוטה מיצרנית יפנית זניחה, לאחת מענקיות הרכב המובילות בעולם.\nמאז השקתה עברה הקורולה 10 דורות, אם כי כמעט תמיד כל צמד דגמים עוקבים מבוססים אחד על השני (כך שיש למעשה כחמישה דורות). למעט המודל T, הקורולה היא גם המכונית בעלת קצב המכירות השנתי הממוצע הגבוה ביותר בתעשיית הרכב: 815,000 יחידות בשנה.\nהחל משנת 1966 ועד היום\n10\n37.5 מיליון יחידות\n815,000 יחידות"}
{"article_id": "0,7340,L-4193822,00.html", "header_title": "יונדאי i30 חדשה - עכשיו גם בגרסת סטיישן", "full_text": "חברת כלמוביל, יבואנית יונדאי, תשווק בישראל גם את גרסת הסטיישן החדשה של ה-i30 - כך נמסר הבוקר (ה') ל-ynet. תחילת השיווק מתוכננת לחציון השני של השנה, מספר חודשים אחרי ה-i30 הרגילה, אם כי עדיין אין מועד שיווק מדויק. ה-i30 סטיישן היא תצורת המרכב השנייה של ה-i30 דור-שני, לאחר שגרסת ההאצ'בק (חמש דלתות)\nבתערוכת פרנקפורט האחרונה, שנערכה בספטמבר 2011.\nה-i30 סטיישן, שכונתה עד עתה בשם i30 קרוס-וואגון (cw) בישראל, ממשיכה את קו העיצוב החדש של המשפחתית הקומפקטית. לכן היא מציגה קווים עגלגלים ו\"שריריים\" יותר, כולל קו מותניים גבוה לאורך המרכב וסבכה ענקית מלפנים. הדגם החדש ארוך בס\"מ אחד בלבד מקודמו, אם כי הוא ימשיך להיות גדול משמעותית מההאצ'בק, עם אורך כללי של 448.5 ס\"מ (18.5 יותר). גם בסיס הגלגלים צמח, אם כי יונדאי לא נוקבת בנתון מדויק.\nלמרות השמירה על אורך כללי דומה, הסטיישן החדשה תציע נפח תא מטען גדול משמעותית מבסטיישן היוצאת. זה יעמוד על 528 ליטר (378 בהאצ'בק), לעומת 415 בעבר, גידול של 28%. הנפח עם ספסל אחורי מקופל צמח אף הוא מ-1,395 ל-1,642 ליטר, גידול של 18%.\nה-i30 סטיישן תשווק עם אותו היצע מנועים כמו ההאצ'בק. פירוש הדבר כי מנוע הבנזין העיקרי במבחר המקומי יהיה יחידת 1.6 ליטר עם 135 כ\"ס, ותיבת שישה הילוכים אוטומטית. עדיין לא ידוע אם כלמוביל תמשיך להציע גם גרסאות ידניות, כמו גם את דגם ה-1.4 ליטר החלש יותר."}
{"article_id": "0,7340,L-4193388,00.html", "header_title": "מרצדס SL AMG חדשה - קלה וחזקה מאי פעם", "full_text": "מרצדס פרסמה תמונות רשמיות של ה-SL63 החדשה, בגרסת סדנת השיפורים הרשמית AMG. הרודסטר העדכנית מצוידת במנוע V8 כפול-מגדשים המייצר 537 כ\"ס ו-81.5 קג\"מ. אגב, מי שירצה יותר - וישלם יותר - יוכל לקבל אותה עם 564 כ\"ס ומומנט אדיר של 91.7 קג\"מ.\nבמרצדס מספרים כי הדור החדש קל משמעותית מקודמו (125 ק\"ג) תודות לשימוש נרחב באלומיניום וסיבי פחם - חומרים קלים ועמידים מפלדה, אך גם יקרים ממנה. אגב, כדאי רק לזכור כי גם כעת לא מדובר במכונית קלה במיוחד. שכן ה-SL הקומפקטית יחסית במידותיה שוקלת 1,845 ק\"ג, בין היתר בגלל שפע האבזור ומנגנון הגג הקשיח-מתקפל.\nלא תופתעו לקרוא כי ה-SL63 מהירה מבעבר. עבור זינוק מ-0 ל-100 קמ\"ש היא זקוקה ל-4.3 שניות (או 4.2 עם ערכת שיפורים). לא מרשים מספיק? 12.9 שניות ל-200 קמ\"ש (או 12.6 עם שיפורים). המהירות המרבית נותרה מוגבלת אלקטרונית ל-250 קמ\"ש, אך צפויה לעבור די בקלות את ה-300 קמ\"ש לאחר הסרת ההגבלה.\nלמרות השיפור בביצועים, ובין היתר תודות לירידה במשקל, תצרוכת הדלק טובה יותר ותעמוד על 10.1 ק\"מ לליטר בממוצע, לטענת מרצדס, מדובר\nבשיפור של לא פחות מ-30% - לעומת שבעה ק\"מ לליטר בעבר. לכך מסייעות, בין היתר, מערכת עצור-סע ותיבת שבעה הילוכים אוטומטית חדשה.\nמרצדס תציע את גרסת ה-AMG עם מנגנון גג קשיח הנפתח תוך פחות מ-20 שניות. ניתן יהיה לבחור בין שלושה סוגי גגות: \"רגיל\" צבוע בצבע הרכב, גג זכוכית וגג בעל שקיפות משתנה, שהופך משקוף לאטום בלחיצת מתג. ה-SL63 תהנה גם מיתר החידושים של משפחת ה-SL, בהם מערכת מגבים מתוחכמת שמתיזה מים לפי עונות השנה, המהירות ומידת הלכלוך על השמשה, ומערכת שמע שחלקה חבוי בתוך המרכב לשיפור האקוסטיקה, גם בנסיעה עם גג פתוח.\nמחיר ה-SL63 יתחיל באירופה מ-158 אלף יורו (כ-789,000 שקל), ערכת AMG לתוספת הכוח תעלה 4,280 יורו (כ-21,000 שקל)."}
{"article_id": "0,7340,L-4192353,00.html", "header_title": "עובדי הרכבת החליטו: \"גילה אדרעי חייבת ללכת\"", "full_text": ": מחר (ג') אמורה הייתה להתכנס בתל-אביב מועצת העובדים הארצית של רכבת ישראל, ולדרוש מיו\"ר הוועד, גילה אדרעי, להתפטר לאלתר מראשות הוועד. מקור בחברה אומר היום (ב') ל-ynet כי אם לא תענה אדרעי לקריאה, יפעלו בכירי ועד העובדים להדחתה. לדברי מקור בכיר, מיד לאחר פרסום הידיעה ב-ynet הורתה אדרעי לדחות את הישיבה המתוכננת. המקור אומר כי הדחייה נועדה למנוע את הדחתה המיידית של אדרעי. עוד אמר המקור כי זו הפעם הראשונה בתולדות רכבת ישראל שבה צפויה המועצה לקרוא להתפטרות של יו\"ר ועד מכהן.\nלדברי המקור, הסיבה לצעד החריג היא חוסר שביעות רצון בקרב עובדים רבים מהתנהלותה של אדרעי. \"היא נכשלה במאבק הזה (בעניין\n,\n\t ש.ה), והיא נכשלה גם במאבקים קודמים שניסתה להוביל\", אומר המקור. \"עצם העובדה שעופר עיני (יו\"ר ההסתדרות) מנהל היום את המאבק בשם עובדי הרכבת, מעידה על כישלונה\".\nמוקדם יותר מסרה ל-ynet יו\"ר הוועד, גילה אדרעי, כי \"מדובר בשמועה בלבד, שכלל אינה נכונה. זהו ניסיון נוסף להחליש ולשבור את הוועד ואת העובדים\". יש לציין כי אדרעי מאשימה גם את הנהלת הרכבת בניסיון לפגוע בתדמית העובדים, באמצעות הדלפות מכוונות של ליקויים לכאורה בהתנהלותם.\nלדברי מקור ברכבת, עובדים רבים מביעים בימים האחרונה תרעומת על התערבותו האישית של יו\"ר ההסתדרות, עופר\nראוי להזכיר כי בית הדין הארצי לעבודה אישר בצהריים (ב') הסכם בין יו\"ר ההסתדרות ושר התחבורה, ישראל כץ, לפיו רכבת ישראל לא תושבת בשבועיים הקרובים. במהלך תקופה זו ינוהל משא ומתן בין הצדדים על העברת תחזוקת 132 קרונות חדשים לידי היצרנית, חברת בומברדייה.\nעוד נקבע היום כי אם עד ה-5 במרס לא יגיעו הצדדים להסכמה, תוכל הנהלת הרכבת ליישם את ההסכם היצרנית, ואילו העובדים יוכלו לפתוח בשביתה - אך לא בימים ראשון וחמישי. במקביל, הוחלט על הקפאת הליכים משמעתיים נגד כמה מעובדי החברה, שחלקם תקפו את המנכ\"ל, בועז צפריר.\nלאחר אישור ההסכם, אמר היום עיני כי \"הכדור כרגע עובר למשרד התחבורה - ככל שהם יידחו את ההסכם עם חברת בומברדייה, כך יהיה שקט ברכבת. אם הם יחליטו להפעיל את מיקור החוץ בצורה חד-צדדית, הם יצטרכו להביא בחשבון שתהיה (לעובדים) זכות שביתה\"."}
{"article_id": "0,7340,L-3897358,00.html", "header_title": "תמונות ראשונות: סיטרואן C4 החדשה", "full_text": "סיטרואן חושפת היום (ג') תמונות ראשונות של ה-C4 החדשה, שתוצג באופן רשמי בתערוכת פריז, בחודש אוקטובר הקרוב. בתחילת 2011 יחל שיווקה של ה-C4 החדשה באירופה, ומחברת דוד לובינסקי, יבואנית סיטרואן, נמסר כי המכונית תגיע לישראל בעוד כשנה, באביב 2011.\nעל-פי הערכות, מבוססת ה-C4 החדשה על הפלטפורמה של קודמתה, ששווקה החל מ-2004 ועברה\nמהלך\n\t זה אינו מפתיע או ייחודי, ולמעשה מיישר קו עם מי שאמורה להיות אחת מיריבותיה העיקריות - פולקסווגן גולף דור 6, המבוססת על הפלטפורמה של קודמתה, גולף דור 5.\nה-C4 החדשה מציגה מראה פחות מעוגל מבעבר, אם כי היא עדיין מזכירה את קודמתה. המכונית החדשה גדולה מקודמתה: ארוכה ב-5 ס\"מ (433 ס\"מ), רחבה ב-2 ס\"מ (179 ס\"מ) וגבוהה ב-3 ס\"מ (149 ס\"מ). בסיטרואן בחרו בשלב זה שלא לפרסם את נתון בסיס הגלגלים, אך טורחים לספר כי נפח תא המטען צמח ב-88 ליטרים, ועומד כעת על 408 ליטר.\nתא הנוסעים של המכונית החדשה מציג שינויים משמעותיים, ובראשם החלפת לוח המחוונים האלקטרוני של ה-C4 הקודמת - שהיה ממוקם מעל הקונסולה המרכזית - בלוח מחוונים \"מסורתי\", בעל שלושה צגים, הממוקמים מאחורי גלגל ההגה.\nסיטרואן אינה מפרסמת בשלב זה את היצע המנועים ותיבות ההילוכים של ה-C4 החדשה, ומסתפקת בהבטחה כי תציע גרסה \"ירוקה\", שתיקרא e-HDI ותצויד\nבסיטרואן גם טוענים כי למרות הצמיחה בממדים, משקלה של ה-C4 דווקא ירד, וזאת הודות לשיטות ייצור מתקדמות, הכוללות למשל שימוש בריתוכי לייזר. עם זאת, היצרנית אינה מפרסמת בשלב זה מה משקלה של המכונית החדשה."}
{"article_id": "0,7340,L-4156044,00.html", "header_title": "דוקאטי מולטיסטרדה: כמו אהבה, באיטלקית", "full_text": "\"לא עושים יותר מכוניות רעות, ולא מייצרים אופנועים גרועים\". סביר להניח שכבר נחשפתם לטענה הזו בשנים האחרונות, בדרך כזו או אחרת. טענה שלא ניתן אגב להגדיר כלא הגיונית. תקינה מחמירה בכל מקום בעולם בערך, תחרותיות גדולה מאי פעם ושיתוף פעולה חובק יצרניות ועולם, העלו משמעותית את רף המינימום לייצור מכונית או אופנוע מודרני. נכון בהחלט יהיה לומר שיש כיום מעט מאד מכוניות המשווקות בארץ ושממש אסור לנהוג בהן, ומעט מאד כלים דו-גלגליים כאלה. מצד שני, אף אחד לא אמר שום דבר על שעמום.\nשכן בזמן שהתעשייה מייצרת מכונות נהיגה ורכיבה, הראויות לשימוש גם במקרה של הזולות שבהן, תענוג מנהיגה או רכיבה הוא כבר עניין אחר. שיקולי חסכון בייצור ובשימוש, צורך בהפחתת זיהום, שמירה על תדמית שפויה ובעיקר שימוש במערכות בטיחות מתקדמות, הפך את השימוש בכלי מוטורי לעניין פחות מרגש. משמעותית פחות מרגש. עם פחות פרפרים בבטן בפתיחת גז, בלי חיוך של אושר בפגישת הבוקר, בלי שתפחיד את עצמך למוות, ובלי צרחות של אושר בלי שאף אחד ישמע.\nאם הייתי צריך סיבה אחת שתגרום לי להתאהב מחדש ברכיבה, פעילות כמעט יומיומית עבורי במהלך שני עשורים וחצי, שמה הוא דוקאטי מולטיסטרדה.\nמאז פגשנו בו לראשונה, עבר הדוקאטי מולטיסטרדה שבידינו כ-3,000 ק\"מ. כמות קילומטרים צנועה יחסית, אותה אנחנו מתכננים להגדיל משמעותית בשבועות הקרובים. אבל חייו עד עכשיו היו מעניינים למדי. הרבה מאד (מדי) תנועה עירונית בכל צורה שתעלו בדעתכם. בשעות לילה קפואות ובאמצע ימים ממש חמים בפקקים מתישים. המנוע הגדול אינו מעניק אופי פעולה חמאתי, כזה שתוכלו לגלות ביצורים מגודלים וחזקים שנועדו למשימות תיוריות יותר. בסל\"ד נמוך ואפילו בהילוך אחד גבוה מדי, המולטי לא יתחנף אל הרוכב. קרקושים ורעידות יסמנו בדיוק מה הוא חושב על סגנון רכיבה נינוח מדי, לא מעורב מספיק. הילוך מתאים, סל\"ד מעט גבוה יותר, ופעולת המנוע מתעגלת ושוטפת. החסרון - אי אפשר להתעלם מהכלי. עובדה שגורמת לך לרכב עליו בריכוז מלא. עובדה שגם עלולה לגרום לסגנון רכיבה מעט אגרסיבי.\nוזו כנראה הנקודה החשובה ביותר במולטיסטרדה. האופנוע רב-שימושי, הדרך בה הוא עושה זאת היא ספורטיבית למהדרין. 150 כ\"ס זה המון כוח, בכל מצב. אלא שכוח רב בגלגל האחורי יכול להגיע בדרכים שונות, באופן שמקבל ביטוי בכלים אחרים - ימאהה סופר-טנרה למשל, או ב.מ.וו GS1200, אם להזכיר שניים. סיבוב השוואה לצד השניים האלה, רק מבהיר עד כמה הדוקאטי שונה לחלוטין, ולמעשה מדבר לקהל אחד. די ברור אם כך מדוע רוכב סופר-טנרה שרכב על המולטי שלנו, בחר גם אחרי שימוש קצר להזמין אחד, ולשלח את הטנרה הגדול והלא-ממש משכנע לבעלים אחרים. ברור באותה מידה מדוע רוכב אופנועי סופר-ספורט קיצוני אחר, החליט לראשונה בחייו להמיר את הכידון הנמוך של רפליקת-מירוץ, בכידון הרחב של הייצור האדום.\nולסיום, איך אנחנו בענייני אמינות, אותה נקודה המכאיבה כל-כך - ולא רק תדמיתית - כבר עשרות שנים ליצרני הרכב מארץ המגף? המולטיסטרדה לא היה נקי לחלוטין מטענות, אך אלה קטנטנות בינתיים לפחות, ודאי לא מהסוג שאמור להשפיע על רכישה אפשרית. מה היה לנו? הגומי על רגלית ההילוכים נפרד לשלום מהמתכת אחרי כמה מאות ק\"מ, והותיר אותנו עם סימן בולט בנעל ולאחר מכן אלתור קל למשך מספר ימים. גומי חליפי הורכב במהלך טיפול \"אחרי הרצה\".\nכיסוי הפלסטיק המראש-לא-משכנע על מתג ההתנעה-עם-קוד למאבדי מפתח, הממוקם צפונית למיכל הדלק, התעופף ללא שוב אחרי כ-1,500 ק\"מ. ולסיום, הארגז העילי והמקורי מאחור נראה כמו מיליון דולר, אך הוא לא ממש מתפקד כך. עברו עליו אמנם חיים ארוכים יחסית לפני שהגיע לאופנוע שלנו, אך על אופנוע במחיר של 150 אלף שקל, היינו מצפים לגלות משהו עם תחושה יוקרתית ואיכותית יותר.\nמעבר לכך, לא רק שאין טענות. יש בעיקר תענוג מכל קילומטר של רכיבה. על כמה אופנועים אתם יכולים לומר דבר כזה?\nדוקאטי מולטיסטרדה"}
{"article_id": "0,7340,L-4193371,00.html", "header_title": "אקדח הלייזר בן 20, ומעולם לא עבר כיול", "full_text": "חלק ממכשירי הממל\"ז (\"אקדח לייזר\") נמצאים בשירות כבר יותר מ-20 שנה, אך במשטרה סבורים כי בכל זאת אין צורך לכייל אותם. כך עולה מדיון שנערך בבית המשפט העליון. נציג הפרקליטות בדיון, שהסביר את עמדת המשטרה, טען כי \"חוקי הפיסיקה בארץ אינם שונים מכל מקום אחר בעולם. ברוב המקומות מספיק שהמשטרה מבצעת בדיקה בשטח, שוטר אחד נוהג בניידת והשני (מודד) במכשיר המדידה, ואם בשני המקומות מופיע 70 קמ\"ש - אז זה בסדר\".\nהדיון בבית המשפט העליון נערך בעניין ערעור שהגישה המדינה, נגד זיכוי נהגת מעבירת מהירות מופרזת. הנהגת, אורנה דריזין, זוכתה לאחר שבית המשפט המחוזי מרכז קיבל את טענתה, לפיה מכשיר מדידת המהירות של המשטרה אינו מכויל במעבדה מוסמכת, ולכן אי אפשר להרשיע נהגים באמצעותו.\nראוי לציין כי בית המשפט המחוזי בבאר שבע קבע בעבר כי שני מכשירי האכיפה העיקריים של אגף התנועה - הממל\"ז והממא\"ל (מצלמת מהירות) - אינם\nנציגי הפרקליטות והמשטרה בדיון בבית המשפט העליון, הציגו שני טיעונים עיקריים: המכשירים נבדקים על-פי הוראות היצרן, ואמינותם כבר נקבעה בעבר - בין השאר בבית המשפט בעליון עצמו. \"כל שיטת העבודה, כולל התחזוקה של המשטרה, מבוצעת בהתאם לפסיקת (בית המשפט העליון), שהכירה באמינות המכשיר (ו)שהמשטרה מקיימת את הוראות היצרן\", הסביר סגן-ניצב דן שני, ראש מדור תביעות באגף התנועה."}
{"article_id": "0,7340,L-4119768,00.html", "header_title": "יונדאי i30 חדשה - אצלנו תוך כחצי שנה", "full_text": "יונדאי מפרסמת תמונות רשמיות ראשונות של ה-i30 החדשה, הצפויה להגיע לישראל ברבעון הראשון של 2012. ביונדאי מייחסים חשיבות רבה למכונית החדשה, וזאת עקב הצלחתה של ה-i30 הראשונה: ב-2010 נמכרו כ-115,000 יחידות באירופה - הנתון הגבוה ביותר לדגם אירופי של היצרנית. המכונית תוצג לראשונה לקהל בתערוכת פרנקפורט, שתיפתח בשבוע הבא.\nהעיצוב של ה-i30 נועז ומודרני מזה של קודמתה, וממשיך את הקו החדש שהציגה לראשונה ה-i40. בכך מקווים ביונדאי למשוך לקוחות חדשים, ובעיקר צעירים. \"ה-i30 החדשה תתרום להצלחה במכירות, ולהמשך שיפור התדמית של יונדאי בעיני הלקוחות האירופיים\", מבטיח ראשפורת'.\nל-i30 החדשה חשיבות רבה גם עבור השוק הישראלי, אם כי לאחר הצגת ה-i35 - יתכן כי היקף מכירותיה יהיה נמוך מזה של קודמתה. נראה כי בתחילת הדרך"}
{"article_id": "0,7340,L-4143732,00.html", "header_title": "דוקאטי מולטיסטרדה: אופנוע כלבו מושלם?", "full_text": "אתחיל ברשותכם, בווידוי אישי קצר. אופנועים איטלקיים, כמו מכוניות איטלקיות, היו אהבת חיי המוטורית לפני שלושה עשורים בערך - עם כל החלומות בהקיץ הנגזרים מכך, חלקם הלא מבוטל אודות רכישה ובעלות מאושרת. כל זאת בתקופה בה לא יכולתי עדיין לרכוש אחד או אחת.\nמאז, בארץ ובחו\"ל, שולבו חיי במוטוריקה על כל סוגיה האפשריים. באופן טבעי גם מספר לא מבוטל של אופנועים ומכוניות מכל הסוגים והמינים נשאו את שמי באזור המוקצה ל\"בעלים\". ובאופן מעט מפתיע, אף אחד מהם לא יוצר באיטליה. צרפת, גרמניה, יפן ומדינות אחרות, העניקו לי גלגלים. אפילו תעשיית הרכב הבריטית הידועה לשמצה סיפקה לי שתי מכוניות עם תדמית אמינות גרועה מזו של פוליטיקאי ממוצע - אבל לא איטלקי.\nהסיבה לכך, וברשותכם אוציא את הטריומף TR7 הנוראית שעלתה לי גרוש וחצי בהולנד של שנות ה-80, הייתה שאם יש דבר מה שאני נרתע ממנו יותר מעמידה בתור של יום שישי בסופרמרקט, זה ניסיון התנעה שלא מסתיים במנוע פועל ושש אלי פעילות שוטפת. כלים איטלקים, מה לעשות, לא שכנעו אותי שהם שימושיים בכל עת.\nהווידוי הקטן מסתיים כאן, ומבחן ארוך טווח ל\n, מוצר מפואר ומודרני של המותג הכי איטלקי שאתם יכולים להעלות בדעתכם, מתחיל. לאורך מספר חודשים הוא ישהה במחיצתי, תוך שהוא - או מדויק יותר, יבואן דוקאטי לישראל - מבטיח לנפץ כל היסוס קיים באשר ליכולתו להיות לא רק האופנוע המושלם לכבישי ישראל, אלא גם מוצר יוקרתי שאינו נופל באמינותו מכל אופנוע אחר שתוכלו לרכוש כאן, או בכל מקום בעולם.\nאת זה הוא אמור לעשות לא רק בעזרת תכנון מתקדם, משקל של 189 ק\"ג בלבד וטכנולוגיה שחלקה מגיע ממדף חלקי מחלקת המירוץ המפוארת של היצרנית, אלא הקפדה יוצאת דופן על בקרת איכות. ולא פחות חשוב, על-ידי אופנוע המשלב מספר יכולות - ספורט, תיור, שימוש עירוני ואפילו שטח.\nדוקאטי, עם כל הכבוד, אינה היחידה כמובן לנסות ולייצר אופנוע סופר-שימושי, כזה שיענה על המגוון הרחב ביותר של דרישות רוכב. למעשה, נכון להיום יש כמעט לכל יצרנית אופנועים, דגם הפונה לקטגוריה אליה שייך המולטיסטרדה. באופן טבעי, כל יצרנית בוחרת בכיוון ייחודי לה, העושה שימוש בתכונות ויכולות הנחשבות כחלק מהמטען הגנטי של המותג.\nכך למשל, היצרנית המצליחה ביותר בקטגוריה הזו, ב.מ.וו הגרמנית, בחרה להדגיש יכולות תיור יוצאות דופן - המהוות חלק בלתי נפרד מהמותג לאורך עשרות שנים. הגיוני ומובן באופנוע שנולד פחות או יותר עבור רכיבה בשניים על כבישי אוטובאן ארוכים ומעברי אלפים מתישים. ק.ט.מ האוסטרית לעומת זאת, עושה שימוש בזוהר הצלחותיה הפנומנליות במירוצי מדבר ארוכים, כדי להדגיש דווקא את יכולת השטח.\nדוקאטי? האיטלקים לא צריכים היו לחשוב יותר מדי, ופנו באופן טבעי לכיוון ביצועי כביש ספורטיביים. ההצלחות המאד מרשימות של החברה במירוצי סופרבייק ומוטו-GP, שתי הקטגוריות הבולטות בספורט המוטורי הדו-גלגלי ואלה הזוכות לחשיפה הגדולה ביותר ולהשקעות עתק, עשו את הבחירה לקלה במיוחד.\nלכן טוענים בדוקאטי שהמולטיסטרדה הוא פחות או יותר אופנוע סופרבייק ספורטיבי, עם נשמה קיצונית של אלוף עולם חסר מעצורים, אך בעל יכולת לתפקד כאמצעי תחבורה יומיומי, שאינו מוותר על נוחות ושימושיות. ואם אתם רואים בו מעין אופנוע דו-שימושי מתוחכם עם תותח בליסטי רב כוח במרכזו, אתם לא לגמרי טועים.\nהמולטיסטרדה של דוקאטי עושה שימוש בשלדת מסבך צינורות, ובתוכה מנוע ה-1.2 ליטר המפואר של היצרנית, כאן עם הספק מרבי של 150 כ\"ס ו-12.1 קג\"מ. את המנוע הזה אגב אפשר לנצל במלואו, או לוותר על 50 כ\"ס במגע מתג, למשל לטובת התנהלות מחושבת יותר במצבי עיר, רטיבות או שטח. בסך הכל מאפשר המולטיסטרדה לרוכבו בחירה בין ארבעה מצבי רכיבה מתוכנתים מראש, הכוללים שליטה על ההספק המרבי, מערכת בקרת אחיזה עם לא פחות משמונה (8!) דרגות רגישות, ABS ועוד. כל אחת מהתכניות אגב, ניתנת לכיול עצמאי בהתאם לרצון הרוכב.\nמול עיני הרוכב ניצב לוח המחוונים הגדול והמלבני, יחד עם מחוון נוסף לצדו, מציגים כצפוי עולם ומלואו. סל\"ד וקילומטרז' כמובן, אך עוד פחות או יותר אינספור נתונים נוספים. טמפרטורת נוזל וחיצונית, הילוך, צריכת דלק, שעה וזמן נסיעה, אבל גם חיווי למערכת בקרת אחיזה, תוכנית רכיבה וזו באמת ההתחלה בלבד. המסך עצמו ענייני מאד, בולט ושימושי, אבל נראה מעט מגושם בעידן הנוכחי. עניין של טעם. על הנתונים המופיעים שולטים מתגים על צדו השמאלי של הכידון.\nועוד לא אמרנו מילה על מצערת אלקטרונית, על העובדה שניתן להניע, לכבות ואפילו לנעול את הכידון מבלי לשלוף את מפתח ההתנעה מהכיס, על אפשרויות כיוונון הרגליות והמושב המקורי, מסיט הרוח המתכוון לגובה, מראות הענק ומגיני הידיים המאותתים. נספר, אבל בהמשך.\nאי אפשר עדיין לדעת כיצד יתפקד הדוקאטי במהלך החודשים הקרובים. אחרי הכל, דוקאטי - כמו לא מעט מוצרים איטלקים שעברו במהלך השנים תחת ידינו - אינה נהנית מתדמית אמינות למופת. מצד שני, אנחנו גם יודעים היטב כי אותה תדמית בעייתית זכתה לעידוד שלא הסתמך אך ורק על מציאות בשטח, אלא זכתה לא מעט לדחיפה מיתולוגית.\nדוקאטי של היום, ובכך אין ספק, אינה דוקאטי של שנות ה-70 או ה-80. במילים אחרות, הסיכוי שאתקע בלב שום-מקום עם המולטיסטרדה, זהה פחות או יותר לסיכוי שזה יקרה עם כל אופנוע יפני ממוצע. תכנון טוב יותר, הקפדה על איכות גבוהה פי כמה ושימוש בחומרים מהקצה העליון של תעשיית הרכב, אינם מותירים הרבה מקום לספקות.\nואחרי שנאמר הכל, מתחיל המבחן הארוך, וללא ספק המפרך. לפני המולטיסטרדה הגדול, החזק והיקר (153 אלף שקל, כולל ארגז אחורי\nבכ-3,000 שקלים נוספים) עומדים חודשים של רכיבה על כל סוגי הדרכים (והשבילים) הקיימים בישראל. בתכנית שבנינו עבורו, רוכבים מסוגים שונים. החל מכאלה המשתמשים באופנועים דומים לעבודה יומיומית, וכלה בטובים, המנוסים והמהירים שברוכבים המקומיים. שלא להזכיר את החורף הרטוב והמאתגר. בקיצור, מכל טוב.\nסקרנים לגבי הדו\"ח הראשון לאופנוע? הוא ממש מעבר לפינה."}
{"article_id": "0,7340,L-4193223,00.html", "header_title": "הכירו את פורד טורנאו קאסטום, דור מסחריות חדש", "full_text": "פורד תציג בתערוכת ז'נבה את הטורנאו קאסטום (Tourneo Custom), מכונת שמספקת הצצה לדור הבא של משפחת המסחריות האירופית שלה. הטורנאו שתגיע לז'נבה תציע מקום לשמונה נוסעים (כאשר את חלק מהמושבים ניתן לפרק). הדגם הסדרתי יוצע עם עיצוב כמעט זהה, וישווק בשני אורכי-מרכב. פורד לא מספקת נתוני מידות נוספים.\nהטורנאו לז'נבה צויד במנוע 2.2 ליטר, טורבו-דיזל, המספק 155 כ\"ס ומשודך לתיבת שישה הילוכים ידנית. בנוסף אליו, יוצעו בדגם הסדרתי גם גרסאות 100 ו-125 כ\"ס, כאשר לשלושתן הנעה קדמית ואותה תיבת הילוכים. עוד נמסר כי לרכב התצוגה מערכת עצור-סע לחסכון בדלק, ומערכת בלימה אוגרת אנרגיה המשמשת לטעינת המצבר (פעולה החוסכת אף היא בדלק, בין היתר תודות לצמצום הצורך באלטרנטור).\nכמו-כן מוצעות בו מערכות בטיחות מתקדמות, הכוללות אזהרה מפני סטייה מנתיב ומערכת המזהה עייפות ומזהירה את הנהג. במסחרית התצוגה מותקנת גם מצלמת נסיעה לאחור, המקרינה את התמונה למראה המרכזית. מערכות אלו צפויות להיות מוצעות בחלק מגרסאות הדגם הסדרתי.\nהדגם החדש מזכיר מבחינת עיצוב את הטרנזיט, ופחות את הטורנאו קונקט - ועושה שימוש בשפת העיצוב הנוכחית של פורד. שפה זו, המכונה \"עיצוב קינטי\", כוללת במכונית התצוגה סבכה קדמית גדולה בצורת מקבילית ויחידות תאורה משולבות בפנסי לד.\nבתא הנוסעים ניתן לזהות חלקים משותפים או דומים רבים לדגמי פורד אחרים, כולל ידית בורר הילוכים, גלגל הגה ועיצוב מערכת מולטימדיה המזכירים מאוד את הפוקוס. הדגם הסדרתי, שיהיה כאמור דומה מאוד למסחרית התצוגה, צפוי להגיח לאוויר העולם בתוך פחות משנה ויוצע גם בגרסאות מטען מפוארות פחות."}
{"article_id": "0,7340,L-4190188,00.html", "header_title": "תיעוד בלעדי: עובדי הרכבת תוקפים את המנכ\"ל", "full_text": "\"בכוונת ההנהלה להשעות מחר את חברי הוועד והעובדים על רקע הפגנה שהיתה ביום ראשון בלוד. יש בידי וועד העובדים הוכחות שההנהלה משקרת, ממציאה סיפורים על אלימות כדי להשעות את חברי הוועד והעובדים\". כך הודיעו אמש אנשי ועד עובדי הרכבת לתקשורת, בתגובה להזמנה לשימוע של שמונה חברי ועד ועובדים, אשר לקחו חלק באירוע אלים שכוון כנגד מנכ\"ל הרכבת, בועז צפריר, במתחם הרכבת בלוד.\nסרט וידאו שהגיע לידי ynet מוכיח כי צפריר, אשר הגיע למתחם מלווה בעוזרו לפגישה שגרתית עם נהגי החברה - כך הנהלת הרכבת - אכן נתקל לרוע מזלו בשרשרת אנושית שמנעה ממנו בכוח לעבור. בין היתר תוך דחיפות אלימות, איומים וקריאות שדחקו בו לעזוב לאלתר את המקום. הסרטון לפניכם:\nבתגובה למקרה הזמינה כאמור הרכבת שמונה עובדים (בהם שלושה חברי ועד) לשימוע, בהם גם משה אוליאל, יו\"ר ועד עובדי דרום, הנראה לקראת סיום הסרט מנסה למנוע מעוזרו של צפריר לתעד את האירועים. אלא שהשמונה בחרו שלא להגיע, ואתמול (ג') כזכור הושבתה תנועת הרכבות לחלוטין. ברכבת הוחלט להשעות אותם מעבודה באופן מיידי, עד לקיום ועדת בירור בנושא."}
{"article_id": "0,7340,L-4191883,00.html", "header_title": "בדרך לשביתה? תחזוקת הקרונות לחברה חיצונית", "full_text": "דירקטוריון רכבת ישראל אישר היום (א') הסכם להעברת תחזוקה של 132 קרונות חדשים לידי היצרנית, חברת בומברדייה. על-פי ההסכם, ביצוע התחזוקה בקרונות החדשים יחל בעוד כשלושה חודשים, ובכפוף לסיום ההתארגנות מצד הרכבת והיצרנית. אישור ההסכם בדירקטוריון צפוי לעורר כעס רב בהסתדרות ובוועד עובדי הרכבת, ועלול להביא לנקיטת צעדים חד-צדדיים - ובהם שיבוש תנועת הרכבות, או אף השבתתה. יש לציין כי הלילה הגישה ההסתדרות עתירה לבית הדין האזורי לעבודה בתל-אביב, ובה ביקשה לנקוט עיצומים במחאה על הכוונה לחתום על ההסכם. מחר (ב') בבוקר צפוי בית הדין לדון בבקשה.\nבעתירה שהגישה, טוענת ההסתדרות כי כי העברת עבודות התחזוקה לידי היצרנית מנוגדת להסכמות שהושגו רק לאחרונה, בין ההסתדרות והממשלה, ולפיהן תפעל המדינה להרחבת ההעסקה הישירה של עובדי קבלן או עובדים המועסקים במסגרת הסכמי מיקור-חוץ. \"לדבר זה אין נציגות העובדים יכולה להסכים, והיא זכאית להפעיל אמצעים ארגוניים על מנת למנוע התנערותה של המדינה מהתחייבויות אותן קיבלה על עצמה\", לשון העתירה.\nראוי להזכיר כי ביום חמישי האחרון הנחה שר התחבורה, ישראל כץ, את הנהלת הרכבת להאיץ את המגעים עם חברת בומברדייה, במטרה לחתום על הסכם עד סוף החודש. השר כץ תקף בחריפות את התנהלות ועד העובדים, ואמר כי \"השביתה שבוצעה (בשבוע שעבר, ש.ה) על-ידי ועד עובדי הרכבת הייתה פראית, ופגעה פעם נוספת בציבור הנוסעים... הדבר החמור ביותר היה אי-כיבוד צווים חוזרים ונשנים של בתי המשפט\".\nהעברת עבודות התחזוקה לידי היצרנית גרמה בחודשים האחרונים לתגובות קשות מצד הוועד, שהשבית ושיבש את תנועת הרכבות בכמה הזדמנויות. בשבוע שעבר, מיד לאחר סיומה של שביתה כללית במשק, השבית הוועד את תנועת הרכבות, תוך שהוא מתעלם מצווים שהוציא בית הדין האזורי לעבודה בתל-אביב.\nבוועד ובהסתדרות טוענים כי ביצוע עבודות התחזוקה על-ידי היצרנית מהווה פגיעה חמורה בעובדי החברה, ומאפשרת את החלפתם בעובדי קבלן. עם זאת, יש לציין כי עבודות התחזוקה יבוצעו על-ידי עובדים שיועסקו על-ידי היצרנית, בתנאים שצפויים להיות טובים מאלו שמציעה הרכבת עצמה.\nעל-פי הסברים שפרסמו בחודשים האחרונים הנהלת הרכבת ומשרד האוצר, רמת התחזוקה של קרונות וקטרים כיום אינה גבוהה מספיק. בכירים בהנהלת הרכבת הסבירו רק לאחרונה כי רק באמצעות העברת התחזוקה לידי היצרנית, תוכל להתמודד עם הגדלת צי הרכבות והצמיחה במספר הנוסעים.\nדברים אלה זכו לחיזוק מצד שר התחבורה, ששתק תקופה ארוכה - ואף נמנע מלהתייחס לבעיות ברכבת במהלך השביתה בשבוע שעבר. ביום חמישי, אמר השר כי \"יש צורך להכין את רכבת ישראל לקראת מילוי יעדיה ומחויבויותיה כלפי ציבור הנוסעים, לאור הרחבת פעילותה\". לכן, כך סיכם, יש לחתום על הסכם התחזוקה בהקדם האפשרי.\nכבר הערב העבירו ועד עובדי הרכבת וההסתדרות תגובה משותפת: \"שר התחבורה הכריז מלחמה לא רק על עובדי הרכבת אלא על העבודה המאורגנת כולה. הצעד הזה יביא להחרפה ביחסי העבודה ברכבת ויגרום לאי שקט לתקופה ארוכה. ההסתדרות והעובדים ימשיכו במאבק נגד הכנסת עובדי הקבלן בכל האמצעים העומדים לרשותם ולא יירתעו מהניסיונות לכופף את ידי העובדים בצעדים כוחניים\".\nגם בחברת בומברדייה,יצרנית הקרונות, הגיבו הערב להחלטת הנהלת הרכבת. \"החברה מברכת את רכבת ישראל על חתימת ההסכם, ומאמינה כי שיתוף הפעולה"}
{"article_id": "0,7340,L-4191847,00.html", "header_title": "למה להחליף סוללה, אם אפשר להחליף מנוע?", "full_text": "רינספיד, מי שמתמחה בחשיבה מחוץ לקופסה (מה שבא לידי ביטוי במכוניות התצוגה הביזאריות לעיתים שלה), תציג בז'נבה עוד רעיון חדשני. מכונית חשמלית המסוגלת לנסוע ללא הגבלה בסיוע בנזין - אבל רק כאשר יש בכך צורך. ובמילים אחרות, עם הפטנט של רינספיד תוכלו לחבר את החשמלית שלכם למנוע בנזין - בדומה לחיבור קטר לקרון ברכבת - וכך לקבל טווח נסיעה בלתי מוגבל בחופשות או בנסיעות ארוכות אחרות.\nמכונית התצוגה השוויצרית רינספיד דוק-אנד-גו (Dock&Go, עגון וסע), היא סמארט פורטו חשמלית עם טווח נסיעה של כ-100 ק\"מ בין טעינות. אבל אם זקוקים ליותר, אפשר לחבר אותה לנגרר מיוחד שכולל מנוע בנזין בנפח 1.0 ליטר. החיבור הזה הופך אותה למכונית כלאיים, ומאפשר לנסוע בלי לעצור להחלפת מצברים (אופציה שממילא לא קיימת בסמארט וגוזלת זמן רב). כשתגיעו ליעדכם, פשוט תנתקו את הנגרר ותחזרו לנסיעה חשמלית.\nרינספיד מציעה שתי ערכות נגררים, האחת לצרכי הובלת מטען והשנייה לביצועים וטווח נסיעה משופרים. זו האחרונה משפרת את המהירות המרבית מ-95 קמ\"ש בלבד ל-145, בדומה לסמארט בנזין רגילה. היא גם מעניקה לכם ראש שקט בכל הנוגע לטווח הנסיעה, זאת בלי הצורך \"לסחוב\" את מנוע הבנזין איתכם רוב השנה, כאשר כל מה שאתם רוצים זה לחנות בקלילות בעיר.\nאגב, הנגרר מוסיף 63 ס\"מ לאורכה של הסמארט (מ-270 ל-333 ס\"מ), ומותיר אותה עדיין קטנה ממכוניות מיני רגילות. בשלב זה לא ידוע על תוכנית של יצרנית רכב כלשהי לאמץ את הרעיון החדשני (רינספיד לכשעצמה אינה מייצרת כלי רכב)."}
{"article_id": "1,7340,L-3565440,00.html", "header_title": "מתיחת פנים ומנועים חדשים לסיטרואן C4", "full_text": "סיטרואן מרעננת את ה-C4, המשפחתית הקומפקטית שמשווקת מזה קרוב לארבע שנים. המכונית, שמבוססת על פיז'ו 307 ומיוצרת באותו מפעל, אך מציעה עיצוב שונה ומיוחד יותר, זוכה לעדכון קוסמטי קל ולצמד מנועי בנזין חדשים.\nמבחוץ, מתמקדים השינויים בפגוש חדש עם סבכה גדולה יותר. כעת נראית ה-C4 דומה יותר לגרסת המיניוואן C4 פיקאסו, שמבוססת על אותה פלטפורמה. מאחור זוכה ה-C4 לעדכון של יחידות התאורה, והיא תמשיך להימכר בגרסאות שלוש וחמש דלתות, המובדלות באופן משמעותי בעיצוב חלקן האחורי.\nהצרפתים מספרים עוד כי בתא הנוסעים בוצע שיפור לאיכות החומרים וההרכבה, כמו גם שינוי קל לעיצוב. למשל, שמעתה לא תהיה תצוגה נפרדת למד הסל\"ד מאחורי גלגל ההגה, אלא רק תצוגה דיגיטלית מרכזית. מד הסל\"ד יופיע שם באיור המדמה מד סל\"ד עגול.\nשינוי חשוב במסגרת מתיחת הפנים, ניתן למצוא מתחת למכסה המנוע. שם מחליף את יחידות ה-1.6 (110 כ\"ס) ו-2.0 ליטר (143 כ\"ס) הוותיקות, מנוע 1.6 ליטר חדש שפותח בשיתוף עם ב.מ.וו. מנוע זה, שערך הופעת בכורה במיני, ולאחר מכן הצטרף גם למבחר של פיז'ו (207, 308), יוצע בשני הספקים: 120 כ\"ס, או 140 כ\"ס בתוספת מגדש טורבו. בשני המקרים תהיה תיבת ארבעה הילוכים אוטומטית (AL4), ואילו מי שיבחר בתיבה ידנית יזכה ל-10 כ\"ס נוספים בגרסה המוגדשת.\nמסיטרואן נמסר כי למרות השיפור בהספק המנועים, תצרוכת הדלק וזיהום האוויר דווקא ירדו. גרסת ה-120 כ\"ס מציגה תצרוכת דלק של 14.3 ק\"מ לליטר בממוצע ופליטת מזהמים של 165 גרם פחמן דו-חמצני (לעומת 180 למנוע הישן). גרסת הטורבו תוכל לנסוע 13 ק\"מ לכל ליטר בנזין, ותפלוט 183 גרם CO2, לעומת 193 במנוע ה-2.0 ליטר.\nה-C4 המחודשת תוצג בבכורה עולמית ב\n,\n\t בסוף חודש אוגוסט. השיווק באירופה ובישראל צפוי להתחיל זמן קצר לאחר מכן."}
{"article_id": "0,7340,L-4192694,00.html", "header_title": "\"מוכנה לסגור חנויות בתמורה לאוטובוס בשבת\"", "full_text": "כך אומרת היום (ג') ל-ynet תמר זנדברג, חברת מועצת העיר תל-אביב, שהצעתה להפעיל תחבורה ציבורית בימי שבת אושרה אמש (ב'). לדבריה, הפעלת תחבורה ציבורית בשבת בתל-אביב היא צורך חברתי ותחבורתי, אך יישומה יכול להיעשות בצורה מצומצמת יחסית לימי חול.\n\"לא צריך להפעיל את כל רשת האוטובוסים\", מסבירה זנדברג. \"אבל יש לאפשר תנועה מהשכונות הצפוניות והדרומיות וגם מיפו, אל מרכז העיר ולמקומות בילוי ופנאי\". היא גם סבורה כי הפעלת התחבורה הציבורית יכולה להיעשות מתוך הסכמה ציבורית רחבה: \"אפשר ללכת לפשרה היסטורית בעניין הזה, ולצמצם שירותים בשבת. למשל, סגירה של חנויות וקניונים, שאין דבר בינם ובין מנוחה. אבל צריך לאפשר הפעלה של מקומות בילוי ופנאי, וכמובן שגם את התחבורה הציבורית\".\nבהתייחסה לאחת הטענות העיקריות שמעלים המתנגדים להפרת הסטטוס-קוו, ולפיה הפעלת תחבורה ציבורית בשבת תפגע בצביון היהודי של המדינה, אומרת זנדברג כי \"מי אומר שצביון יהודי הוא נסיעה של כלי רכב פרטיים בשבת, ולא אוטובוסים? הרי ממילא הצביון היהודי שמדברים עליו אינו מתקיים כיום בתל-אביב. יש חנויות פתוחות, מקומות הבילוי פתוחים, וכלי רכב פרטיים נוסעים\".\nטענה נוספת שמעלים המתנגדים היא פגיעה בעובדים: הפעלת תחבורה ציבורית תחייב העסקת נהגים ואנשי תחזוקה בימי שבת, וכך תימנע מהם מנוחה. \"הטענה הזו היא כבדת-משקל\", מודה זנדברג. \"זה לא משהו שאני מקלה בו ראש. אבל צריך לאזן בין הרצון שאף אחד לא יעבוד ביום מנוחה, ובין כך שצריך לאפשר לכל מי שרוצה לנפוש, לנוח, לבלות ולנסוע\"."}
{"article_id": "0,7340,L-4190926,00.html", "header_title": "כמו אגסי ובטר פלייס, רק במאה ה-19", "full_text": "- נושא הנחשב לבעייתי במיוחד, ואולי המגבלה העיקרית המונעת את הצלחתן. במתקן מיוחד שנבנה במנהטן, מוחלפת סוללה שהתרוקנה בכזו שנטענה מראש. ההחלפה מתבצעת באופן כמעט-אוטומטי, באמצעות מערכת השולפת את הסוללה הריקה מתוך תא ייעודי במכונית, ומכניסה במקומה סוללה טעונה במלואה.\nיש להניח שהפתרון הזה נשמע לכם מאוד מוכר. \"בטר-פלייס\", מיזם טעינת הרכב החשמלי של שי אגסי ומשפחת עופר, מקדם אותו מאז 2008. אלא שאותה חברת מוניות מניו-יורק הייתה שם קודם. את הפתרון המקורי להארכת טווח הנסיעה של מכוניות חשמליות, היא הציגה לפני לא מעט זמן - כמעט 115 שנה, אם לדייק.\nקבלו את סיפורה של המכונית הראשונה בעולם, עם פתרון הסוללה המתחלפת.\nחיפוש אחר מקורות מידע שיגר אותנו לאחור, עד סוף המאה ה-19. מגזינים מקצועיים תיארו אז ארבע בעיות עיקריות במכוניות חשמליות.\nקחו למשל את גיליון אוגוסט 1897 של המגזין \"העולם החשמלי\", המסביר לקוראיו כי ניסויים מוקדמים בכלי רכב חשמליים חשפו את הצורך לטפל במקביל בארבעה נושאים: משקל רכב גבוה, סוללה כבדה, טווח נסיעה מוגבל, ומהירות מרבית נמוכה.\nועם בעיות אלה בדיוק ניסו להתמודד מהנדסי \"חברת הרכב החשמלי\" מניו-יורק, שזכתה להצלחה נאה בשיווק מוניות בעלות מנוע חשמלי. הפתרון שמצאו היה פשוט: כאשר מתרוקנת הסוללה המספקת אנרגיה למנוע, היא מוחלפת במהירות ונוחות בסוללה שנטענה מראש. גיליון ספטמבר 1898 של המגזין \"עידן ללא סוסים\" - כנראה מגזין הרכב הראשון בהיסטוריה - מוקדש ברובו לסיפורה של החברה, ולפתרון שמצאה לבעיית הטווח המוגבל בכלי רכב חשמליים.\nבשנים הראשונות לאחר הצגת המוניות החשמליות בעלות סוללה מתחלפת, נראה היה שהצלחתן מובטחת. מספרן גדל במהירות והגיע לכמה עשרות, ותושבים אמידים בניו-יורק נהנו משירותיהן. משקיעים גילו עניין בחברה הניו-יורקית, ועד מהרה הוצעו שירותי מוניות חשמליות גם בערים אחרות בחוף המזרחי, כמו בוסטון ושיקגו. החלומות צמחו בהתאם, והמשקיעים כבר דמיינו תחנות בכל העולם.\nסוף דרכו של רעיון החלפת הסוללות? ממש לא. הרעיון צץ שוב לפני 40 שנה בדיוק. חברת דיימלר-בנץ הציגה ב-1972 את ה-LE306 - רכב מסחרי חשמלי, שצויד במנגנון להחלפה מהירה של הסוללה. ההחלפה הייתה פשוטה מאוד: סוללה ריקה נמשכה מצד אחד, ובאותו זמן נדחפה סוללה חדשה וטעונה מהצד האחר.\nבהודעה לעיתונות שפרסמה דיימלר באותה שנה, הצהירה היצרנית כי את הסוללה אפשר \"לטעון בזמן הפסקה, או להחליף באמצעות מה שמוכר כטכנולוגיית 'החלפה אופקית'. ההליך הזה, שיכול במידה רבה להיעשות בצורה אוטומטית, אינו צורך יותר זמן מזה שדרוש למלא מיכל דלק\".\nוכמובן, מקדמי רעיון הסוללה המתחלפת במכוניות חשמליות נמצאים ממש איתנו. \"בטר-פלייס מציינת היום אבן דרך משמעותית בדרך לאימוץ המוני של כלי רכב חשמליים, ומציגה לראשונה בעולם את טכנולוגיית החלפת הסוללה במכונית חשמלית\". כך הצהירו אנשי המיזם במאי 2009 ביפן, בעת השקת תחנת החלפת סוללות ניסיונית.\nכשנה אחת לאחר מכן, באפריל 2010, החלה בטר-פלייס בניסוי נוסף ביפן, שכלל הפעלת שלוש מוניות חשמליות - \"הראשונות בעולם\" - בעלות סוללה מתחלפת. במסגרת הניסוי הוקמה בטוקיו תחנה להחלפת סוללות - תחנה פעילה ראשונה של בטר-פלייס.\nהאם תצליח סוף-סוף טכנולוגיית החלפת הסוללות, והפעם בגרסה שמקדמת בטר-פלייס? מומחי רכב בכל העולם, ובעיקר אנשי פיתוח ושיווק בקרב מרבית יצרניות הרכב הגדולות, אינם משוכנעים שכך יקרה. שכן מלבד רנו, אף אחת מהן לא פנתה לכיוון זה. לשי אגסי לעומת זאת, אין כל ספק שההצלחה מובטחת. רק לאחרונה הושקה בישראל הפלואנס החשמלית, והאיש העומד בראש המיזם השאפתני משוכנע כי בתוך כארבע שנים היא תהפוך למכונית הנמכרת בארץ.\nעם זאת, יש להניח כי העומדים בראש מיזם החלפת הסוללות המקורי, אי שם בסוף המאה ה-19, היו מעניקים לאגסי עצה אחת: הצלחה ראשונית אינה מבטיחה דבר."}
{"article_id": "0,7340,L-4191533,00.html", "header_title": "רוצים לשלם פחות ביטוח רכב? חסכו בדלק", "full_text": "בכירים במשרד התחבורה נפגשו בחודשים האחרונים עם נציגי חברות ביטוח, במטרה לבחון מתן הטבות לנהגים שינהגו בצורה חסכונית (\"נהיגה אקולוגית\"). במשרד סבורים כי חסכון בהוצאות דלק אינו מספיק, ולכן מעוניינים לקדם תוכנית שתעניק תמריץ כספי נוסף.\nמאחר שבמשרד מעריכים כי נהיגה חסכונית היא גם בטוחה יותר, נבחנת הענקת הנחות בביטוח הרכב למי שינהגו בצורה חסכונית. אולם, נהגים שיירצו להשתתף בתוכנית יידרשו להתקין במכוניתם \"קופסה שחורה\", שתאפשר מעקב אחר אופי הנהיגה, ותתעד האצות, בלימות, פניות חריפות וצריכת דלק. דרך נוספת ליישום התוכנית, הנבחנת כעת על-ידי המשרד, היא מתן הטבות לנהגים שיעברו קורס ייעודי בנהיגה חסכונית.\nעל-פי הערכות, בשלב ראשוני תיושם תוכנית נהיגה חסכונית בציי רכב, אשר חלקם מתקינים כבר כיום אמצעי ניטור בכלי הרכב\nראוי להזכיר כי משרד התחבורה מקדם ניסוי רחב היקף לבחינת הטלת \"מס נסועה\", במסגרתו יותקנו במכוניות המשתתפים אמצעי מעקב. על-פי תוכנית מיסוי דומה, שיישומה צפוי להתחיל בהולנד בשנים הקרובות, תגבה המדינה מס מנהגים בהתאם לכמה מאפיינים, כמו מרחק נסיעה כולל, זמן הנסיעה, ומיקום גיאוגרפי. מטרת המס היא להקטין את עומסי התנועה בערים ובכבישים מרכזיים.\nנהיגה חסכונית מקודמת מתוקף החלטת ממשלה מנובמבר 2010, שקבעה כי על משרד התחבורה להכין תוכנית הדרכה לנהגים, וכן לחייב התקנת אמצעים טכנולוגיים שונים - כמו מערכת לבקרת לחץ אוויר בצמיגים. המשרד אמנם לא עמד בתאריכים שקבעה החלטת הממשלה, אך הנושא מקודם מזה כמה חודשים על-ידי מינהל הרכב.\nבסקירה שהכין ד\"ר רונן מצוין כי המשרד בוחן את יישום ההדרכות גם בציים של נהגי רכב כבד וציבורי. לדבריו, ניסוי שנערך באוניברסיטת חיפה מצא כי נהגים שעברו הדרכה בנהיגה חסכונית, הפחיתו את צריכת הדלק בשיעור של בין 5% ו-6.7%. אמצעי נוסף שיעילותו הוכחה במחקר היה מתן תמריץ כספי: חלק מהחיסכון בחשבון הדלק הוצע לנהגים חסכוניים."}
{"article_id": "0,7340,L-4095438,00.html", "header_title": "יונדאי i35 - נוסחה חדשה, ומנצחת", "full_text": ". זה לא סוד שבמהלך עשרות השנים האחרונות התמכר שוק הרכב הישראלי לנוסחה מוטורית פשוטה - מכונית סדאן 1.6 ליטר אוטומטית. סובארו, מיצובישי ומאזדה הפכו למובילות השוק תודות לדגמים שפגעו בדיוק במרכז המטרה. יונדאי, כמו קוריאניות (ואף יפניות) אחרות, לא הצליחה לייצר\nוכעת, למרות שלטענת בכיריה היא יכולה למכור עוד הרבה יותר אילו רק תקבל הקצאה הולמת, מציגה החברה את נשק-יום-הדין - מכונית חדשה תחת השם i35, המתאימה כמו כפפה לידו של נהג ישראלי ממוצע. ניחשתם נכון, עם מרכב סדאן, מנוע 1.6 ליטר ותיבה אוטומטית.\nבמסיבת עיתונאים שערכה אמש כלמוביל יבואנית המותג, העדיף דן אורנשטיין מנכ\"ל החברה להתייחס בכלליות\nלשאלה כמה יחידות i35 הם עומדים למכור השנה. לטענתו לעת עתה לא ברור כמה יחידות של המכונית יוענקו על ידי היצרן לשוק המקומי, אך \"כל כמות שנקבל תימכר\" ומדובר בכמה אלפי יחידות לשנה. אורנשטיין מודע לעובדה כי בעתיד יבואו מכירות ה- i35 על חשבון דגמים קיימים של החברה, אך הוא אינו נראה מודאג בשל עניין זה. ככה זה כנראה שיש לך מוצר שמתאים בול אל השוק הישראלי.\nה-i35 עושה שימוש במאפייני עיצוב דומים (עד זהים) לאלה בהם נעשה שימוש באח ההרפתקני יותר במשפחה, ה-ix35 שהחליף אצלנו את הטוסון הפופולרי. עבודת עיצוב מוקפדת, מצליחה להעלים את בליטת הסדאן האופיינית למרבית חברות הקטגוריה, מבלי לוותר על נפח מרשים של 485 ליטר, אלא שנוחות ההטענה לוקה בחסר בשל פתח צר יחסית.\nהמשפחתית של יונדאי עושה שימוש בפלטפורמה חדשה, עם בסיס גלגלים נדיב יחסית של 270 ס\"מ, המבטיחים - על הנייר ובמציאות - מרווח פנים מרשים. לעומת זאת, מרווח הראש אינו מרשים במיוחד, פועל יוצא של דרישות עיצוביות כנראה.\nה-i35 מגיעה ארצה עם יחידת 1.6 ליטר והספק מרבי מאד מרשים ויוצא דופן בקטגוריה, 132 כ\"ס. אלה משודכים לתיבת שישה הילוכים אוטומטית, ומייצרים גם 16.1 קג\"מ של מומנט. בפועל לא הרגיש המנוע חזק כל-כך, אם כי יש להזכיר כי מדובר ביחידה שצברה לפני 20 ק\"מ בלבד. כדי לקבוע בוודאות את כוחו, נהיה חייבים לנהוג בו שוב לאחר שיצבור מעט וותק. בסל\"ד גבוה הוא רועש מעט מהרגיל, אך צריכת הדלק - לפי המחשב - הביאה לתוצאה מפתיעה לטובה בעת נהיגה חזקה במיוחד ולא אופיינית, - פחות מ-10 ק\"מ לליטר ולתוצאה לא פחות טובה בתנאי מבחן רגילים, כמעט 13 ק\"מ לליטר.\nאיך היא מתנהגת? בהתרשמות הקצרה יחסית שערכנו, מציגה ה-i35 מאפייני ניהוג מאד נינוחים. ובמילים פחות עדינות, מערכת הגה חסרת תחושה ותיבת הילוכים מעט מהוססת. נהיגה רגועה מאד, תבליט את תכונותיה היותר טובות. למשל איכות נסיעה ללא דופי על כבישים מהירים וסלולים היטב, ורמה גבוהה גם על כבישים פחות טובים. תא הנוסעים שומר על שקט יחסי בנהיגה רגועה, למעט רעש רוח במהירות תלת-ספרתית ורעש צמיגים על אספלט משובש.\nיונדאי i35 תהיה ללא ספק להיט מכירות, ולאיש אין ספק בכך, בעיקר תודות לתג-מחיר של 120 עד 124 אלף שקל, המיישר קו עם גרסאות הבסיס של המתחרות. האם תמכור יותר ממאזדה 3, טויוטה קורולה ושברולט קרוז? ממש לא בטוח. האם תשפר עוד יותר את מעמדה הבכיר ממילא של יונדאי בישראל? אין ספק.\n120,000 שקלים (124,000 שקלים)"}
{"article_id": "0,7340,L-4117994,00.html", "header_title": "יונדאי ולוסטר - לוק קוריאני מעודכן", "full_text": ". \"עם הוולוסטר אנחנו רוצים לנסות משהו שונה לחלוטין,\"\nסגן\n\t נשיא לעיצוב ביונדאי, תוך שהוא מציין כי הקוריאנים מעוניינים לשבות את לבם של לקוחות צעירים עתידיים, העומדים בפני רכישת מכונית ראשונה בחייהם. ולפי גישתה של יונדאי, מכונית קופה ספורטיבית בעלת עיצוב כוחני - גם אם לא ממש מהפכני - אמורה הייתה לשמש כלי אולטימטיבי בדרך להשגת המטרה.\nבתחילת השנה, בתערוכת דטרויט, הוצגה כבר המכונית הסדרתית תחת ההבטחה היומרנית מעט, להיות ספורטיבית אך באותה עת גם חסכונית - תמהיל שמבהיר לפחות חלקית מדוע השתמשו הקוריאנים בשילוב המילים מהירות (Velocity) ורודסטר (Roadster, דו-מושבית פתוחה) לטובת הדגם החדש. ואם כבר הצהרות שדורשות הסברים והוכחות, יונדאי הבטיחה כי הוולוסטר תציע גם איכויות נהיגה יוצאות דופן, ואף טענה כי היא תהיה מהנה יותר לנהיגה מהמיני של ב.מ.וו.\nכעת היא כבר כאן, וניתנת לרכישה במחיר של 110 אלף שקל עבור גרסת 1.6 ליטר ידנית ובעלת אבזור בסיסי, ועד 150 אלף עבור גרסה אוטומטית עם אבזור מפנק הרבה יותר. אגב, בעוד מספר חודשים יחל ייצור גרסת טורבו חזקה משמעותית, אשר יש להניח כי תגיע אלינו מספר חודשים מאוחר יותר. המחיר? אפשר רק לנחש שהוא יעמוד על כ-170 אלף שקל.\nהיונדאי ולוסטר מביאה עמה פריטי עיצוב מעניינים. מכונית הקופה מצוידת בדלת אחורית אחת בלבד בצד הנוסעים, המעניקה לה, כך יונדאי, מראה \"פורץ גבולות ומסגרות\". נשמע מעט יומרני אמנם לצד רנו מגאן ופולקסווגן שירוקו הנוכחיות, אבל בהחלט יוצא דופן עבור יצרנית קוריאנית. ואם תהיתם, הדלת האחורית אכן מאפשרת לשני נוסעים - לא ממש גדולים - למצוא את מקומם מאחורי המושבים הקדמיים, כאשר בנוסף מוצע גם תא מטען בנפח של 440 ליטר.\nכל גרסאות הוולוסטר יגיעו עם מנועי 1.6 ליטר (140 כ\"ס, 17 קג\"מ), ועם תיבת שישה הילוכים ידנית או כפולת-מצמד רובוטית, ובחמש גרסאות גימור שונות. כל הגרסאות כוללות מערכת מולטימדיה עם מסך מגע, מערכת שמע מקורית, בקרת שיוט ומחשב דרך, חישוקי \"17 וצמיגי 215-45. בצד הבטיחותי תציע הוולוסטר שש כריות אוויר ומערכות ABS ו-ESP נדרשות, כמו גם מערכות ממניעת גלישה לאחור בזינוק וסיוע בבלימת חירום.\nמידותיה - 442 ס\"מ לאורך, 179 ס\"מ לרוחב, 140 ס\"מ לגובה ובסיס גלגלים של 265 ס\"מ. בכך דומה אגב המכונית הסדרתית לדגם התצוגה שנחשף לפני קרוב"}
{"article_id": "0,7340,L-1695128,00.html", "header_title": "גמישות זה שם המשחק", "full_text": "רינספיד, סדנת שיפורים שוויצרית רוב הזמן ואחראית על אטרקציות בתחום הרכב בשאר הזמן, מתכוונת להפתיע שוב בתערוכת ז'נבה הקרובה. לרגל יובל ה-25 לסדנה, מציגים אנשי רינספיד את ה\"פרסטו\" - רודסטר מבוססת מרצדס שעושה דברים קצת אחרת.\nכך לדוגמה מסתכם ממד האורך של המכונית ב-374 ס\"מ, אלא אם החלטתם לקצר אותה ל-300. מנוע חשמלי וזוג מוטות דמויי בורג מאפשרים לנהג לקצר את המכונית על מנת לאפשר חניה דחוקה או טיול בזוג. במצב זה בסיס הגלגלים של הפרסטו מסתכם ב-175 ס\"מ בלבד. אותו מנוע חשמלי מאפשר גם להאריך את המכונית ולאפשר - בעזרת בסיס גלגלים מוארך של 250 ס\"מ - נסיעה עם זוג חברים בשמש.\nהיה מרצדס?\nמבט מעמיק על הרינספיד לא מגלה דמיון ברור לשום מכונית סדרתית, אולם ניתן למצוא בקלות רמזים על מקורם של לא מעט חלקים. פנסי החזית, כמו אלו מאחור, נלקחו מדגם ה-C קופה של מרצדס. המושבים הקטנים נלקחו מהסמארט לבית דיימלר-קרייזלר וגם ללוח המחוונים יש עבר גרמני - במקרה זה הוא מגיע מה-A הקטנה. ואם זה לא מספיק, הרי שגם המנוע בו עושה שימוש הפרסטו מבוסס על מנוע ה-CDI של ה-A170.\nאלא שבעניין המנוע לדוגמה, דאגו ברינספיד להשאיר חותם, והצליחו לסחוט ממנוע הטורבו דיזל לא פחות מ-120 כ\"ס ו-23 קג\"מ. אלו מאפשרים למכונית הקלה (865 ק\"ג) ביצועים סבירים בלבד עם זינוק קלאסי ב-10.5 שניות ומהירות מרבית של 180 קמ\"ש. הדבר המעניין יותר במנוע הוא עובדת היותו מנוע משולב דיזל וגז טבעי, ביחס של 40:60 לטובת הדיזל. לדברי אנשי הסדנה, שילוב זה מאפשר פשרה טובה בין ביצועים טובים לשמירה על תקני זיהום מחמירים. אגב, גם הצמיגים מתוצרת קונטיננטל הם צמיגים \"ירוקים\" - עד כמה שצמיגי ענק במידות 205/50 R17 מלפנים ו-235/45 R17 מאחור, יכולים להיות.\nיהיה נחמד\nבפרסטו אמנם לא חסרים מאפיינים ויזואליים, אולם אנשי רינספיד דאגו לתת גם לפנסים תפקיד חשוב בהצגה הכללית. בעזרת מערכת (LED (Light Emitting Diode מציגים הפנסים כיתוב רלוונטי לנהגים מאחור. כך תוצג לדוגמה המילה Right בפניה ימינה והמילה Stop במקביל לשימוש בבלמים. בשאר הזמן תזכיר המכונית לנוסעים אחריה באיזה רכב בדיוק מדובר ותציג את המילה Presto על זוג הפנסים האחוריים.\nהמכונית החדשה לבית רינספיד תעשה את הצגת הבכורה בתערוכת ז'נבה הקרובה, תמשוך ככל הנראה תשומת-לב רבה ולא - היא לא תגיע לייצור."}
{"article_id": "0,7340,L-3046790,00.html", "header_title": "המכונית תתחשב ברגשות", "full_text": "האם בעתיד המכונית תתחשב ברגשות שלנו, ותנסה להפוך אותנו לרגועים וערניים יותר? זה בהחלט אפשרי, אומרים בסדנת הרכב השוויצרית רינספיד, ומתכוננים להציג מכונית שיודעת לעשות בדיוק את זה - הסנסו (Senso).\nהסנסו, שתוצג בז'נבה (13-3 במרץ), מנטרת מידע ביומטרי על הנהג ומנסה לגרום לו להיות רגוע ומרוכז באמצעות התאמת גוונים בתא הנוסעים, פיזור ריחות מתאימים ואפילו מוזיקה. מידע ביומטרי, על רגל אחת, פירושו דרך לזיהוי אנשים על-פי תכונות ביולוגיות או התנהגותיות. עוד על biometrics (מיוונית - זיהוי החיים), בקישור הבא:\n(אנגלית).\nכדי לנטר את דפוסי ההתנהגות והנהיגה שלנו, הסנסו עושה שימוש במספר חיישנים. אלו מודדים את דופק הנהג, כיצד הוא עובר נתיבים, באיזו מהירות הוא מתקרב לרכב שלפניו וכדומה. משם נלקחים הנתונים למחשב מרכזי, שמעבד אותם ומחליט על ההתאמה הטובה ביותר לנהג, כדי לסייע לו להתרכז ולהירגע.\nכך למשל תבחר המערכת בגוון צהוב או כתום לסביבת הנהג במקרה שהוא זקוק לתמריץ, תעבור לכחול או סגול כדי להרגיע אותו, או תסתפק בירוק במקרה שבו אין צורך בהשפעה ואפשר להישאר נטרליים.\nלדברי רינספיד, הטכנולוגיה שמאפשרת לוחות צבע משתנים במכונית היא הראשונה מסוגם בתעשייה, ופותחו עבורה על-ידי \"Bayer MarerialScience\" ו-\"Lumitec\". עוד אומרים השוויצרים כי הטכנולוגיה הזו מאפשרת הטמעת צבעים מתחלפים ללא צורך בנורות חשמליות ונשלטת באופן מלא על-ידי מחשב.\nלצד האמצעים הוויזואליים, מתאימה המכונית גם מוזיקת רקע שמתאימה לדעתה למצב הנהג. אל תצפו לשיר החדש של בריטני ספירס או לסינגל הבא של רדיוהד - את הנעימות שתשמיע המכונית חיברו אנשי רינספיד והן ישודרו דיגיטלית על-ידי המחשב כדי להפוך אתכם למרוכזים יותר. ואם כל זה לא יספיק, הרי שגם חוש הריח בתמונה - מה דעתכם על ניחוח וניל-מנדרינה כדי להירגע, או פרי הדר-ענבים כדי להתעורר? ואם זה לא יעבוד, לפחות זה יעורר את התאבון...\nאגב, למקרה שכל אמצעי הסנסו כושלים, יש גם תוכנית מגירה למצבי חירום. אם המכונית מגיעה למסקנה שאוטוטו ואתם נרדמים, היא פשוט תרעיד את המושב עד שתתעוררו. לו הפטנט הזה היה קיים בהרצאות אוניברסיטאיות.\nבשמחה. רינספיד סנסו מצוידת במנוע פורשה בוקסטר S, יחידת בוקסר עם שישה צילינדרים ו-250 כ\"ס. במקרה של הסנסו, מונעת המכונית בגז למען איכות הסביבה, ועדיין מסוגלת לטענת השוויצרים להאיץ מעמידה ל-100 קמ\"ש ב-5.9 שניות ולהמשיך להאיץ עד ל-250 קמ\"ש. בהחלט מהירות שכדאי להיות עירניים כששוהים בה.\nמלבד זאת, מספרים ברינספיד כי היא מצוידת בתיבת שישה הילוכים ידנית, הנעה אחורית וצמיגי 235/35 מלפנים ו-255/35 מאחור. בשני המקרים הם עוטפים חישוקי \"19 שנראים קצת כמו מוצר שנרכש מחנות חישוקים שכונתית. ואם כבר נגענו בעיצוב, הרי שכאן הרינספיד החדשה כבר חוצה כל גבול היגיון. תראו בעצמכם - שלושה מושבים, דלתות הנפתחות הפוך כלפי מעלה, חלק אחורי יוצא דופן, ובקיצור - טוב מראה עיניים מתיאור כתוב."}
{"article_id": "0,7340,L-4192726,00.html", "header_title": "כתמי ריפוד בסוזוקי SX4 - יש השפעה על המחיר?", "full_text": "חברת מכשירי תנועה, יבואנית מותג הרכב סוזוקי, קיבלה לאחרונה משלוח של יותר מ-250 מכוניות מדגם סוזוקי SX4 עם חמש דלתות, כשהתקרה שלהם מוכתמת. לטענת החברה, מקורם של הכתמים בכמות גדולה מדי של דבק שחלחל דרך בד הריפוד. את הלקוחות שהגיעו לקבל את הרכב, זה לא ממש עניין. הם כעסו - ובצדק לדעתנו - על כך שבעצם העמידו אותם בפני עובדה מוגמרת, רק בעת שהגיעו לשלם תמורת המכונית.\nלטענת אחת הלקוחות, היבואנית הבהירה לה - בעת שבאה לשלם תמורת המכונית - כי יש כתמים על התקרה, וכי יש לה שתי אפשרויות: או לקבל פיצוי של\nכדי לברר האם מדובר בפיצוי הוגן, פנינו לשמאי הרכב לוי צחק, וביקשנו את תגובתו. להערכתו, פיצוי של 1,000 שקלים הוא נמוך מדי. ובכל הנוגע להחלפת התקרה, לטענתו איכות התיקון תקבע, אך בכל מקרה מדובר בהפחתה מיידית של כ-2% מערך הרכב. ובשקלים, כ-2,000.\nומה אומרים בסוזוקי? שם מאשרים את הסיפור, וטוענים כי אנשי המכירות והסוכנים הונחו ליידע את הנוסעים בדבר התקלה, עוד לפני מסירת הרכב. עוד אומרים שם כי 50 לקוחות הסכימו להחלפת ריפוד התקרה ו-200 לפיצוי (של 500 שקלים). \"מובן מאליו כי הלקוח רשאי גם לבטל את העסקה ולקבל את מלוא כספו בחזרה\", כך הוסיפו והסבירו כי שני לקוחות סירבו לקבל את המכונית, וימתינו למשלוח הבא\".\nערן גולן, מנהל מותג סוזוקי, טען עוד כי \"החלפת ריפוד גג (בשלמותו) אינה גורמת לירידת ערך הרכב, ועל כן, למעט הטרחה הנגרמת ללקוחות בשל הצורך להכניס את הרכב למוסך, לא נגרם כל נזק לרכב ו-או ללקוח(ה). מה שלנו לא ברור, הוא מדוע הסכימה בכלל היבואנית לקבל את המכוניות מסוזוקי. והתשובה: \"התופעה התגלתה רק לאחר שכלי הרכב הגיעו ארצה ונבדקו במתקן המסירה. לפיכך, לא ניתן היה לסרב לקבלן\".\nלמרות זאת, כאשר ביקשנו לדעת האם תהיה החברה מוכנה להבטיח טרייד-אין במחיר מחירון, ללקוחות שיסכימו לקבל את המכונית עם הכתמים, זכינו לתשובה שלילית ומעט מפתיעה. לדברי מכשירי תנועה, הכתמים או החלפת הריפוד אינם משפיעים על מחיר הרכב, ולכן אין סיבה להבטיח מחיר מחירון. ולנו דווקא נראה כי אם הכתמים אינם מורידים את ערך הרכב, יהיה זה הוגן להבטיח את המחיר בטרייד-אין."}
{"article_id": "0,7340,L-3366522,00.html", "header_title": "תראו את המכונית השקופה", "full_text": "לפני חודשיים הכריזה רינספיד, סדנת השיפורים ומכוניות התצוגה השוויצרית, על\nבז'נבה מכונית שקופה. אקסזיס (eXasis) הוא שמה, ועם הפרטים הטכניים הבאנו לכם אז איורים ראשוניים בלבד. כעת, פחות מחודש לפני פתיחת \"תערוכת הבית\" של רינספיד, חושפים השווייצרים תמונות של המכונית האמיתית.\nמדובר כמובן במכונית תצוגה שאין כל כוונה לייצרה, אבל זה לא הופך אותה לפחות מעניינת. מרכב המכונית עשוי פלסטיק שקוף ומחוזק, שנצבע בצהוב בדומה לנעשה בעדשות משקפיים. התוצאה ללא ספק מושכת את העין, כך שכדאי שתתלבשו בהתאם לפני שאתם נכנסים למכונית. ובלי לחטט באף - כולם יכולים להציץ.\nהאקסזיס, שבניגוד למרבית מכוניות התצוגה של רינספיד איננה מבוססת על דגם של פורשה אלא פותחה באופן עצמאי, מצוידת במנוע בנפח 750 סמ\"ק המייצר הספק מרשים מאד של 150 כ\"ס, בסיוע מגדש טורבו. גם המומנט מכובד (15.3 קג\"מ). בשידוך לתיבת שישה הילוכים ידנית מאפשר המנוע זינוק מעמידה ל-100 קמ\"ש בתוך 4.8 שניות ומהירות מרבית של 210 קמ\"ש. לביצועים הנאים מסייע גם משקל עצמי נמוך - 750 ק\"ג בלבד (תודות לשימוש במרכב הפלסטיק ובשלדת אלומיניום).\nמבחינה עיצובית האקסזיס הינה מכונית ספורט בסגנון של פעם, עם נהג ונוסע היושבים אחד אחרי השני. ברוח התקופה ברינספיד מדברים גם על יכולת שטח. עם מרווח גחון של 24.5 ס\"מ, יש לכך פוטנציאל. מידות מכונית התצוגה עומדות על אורך של 370 ס\"מ, רוחב של 196 ס\"מ, גובה של 128 ס\"מ ובסיס גלגלים של 250 ס\"מ."}
{"article_id": "0,7340,L-3216601,00.html", "header_title": "הרואה ואינה נראית", "full_text": "תערוכת ז'נבה בלי מכונית תצוגה יוצאת דופן של רינספיד השוויצרית, זה כמו פברואר בלי טיפת גשם. כמו סלולרי בלי קרינה. או פוליטיקה בלי שחיתות. זה אפשרי, אבל מאד לא סביר.\nלכן אנחנו לא מופתעים לגלות שגם השנה, יש לסדנה הכי יצירתית בתעשיית הרכב מה להציג. ברינספיד מכינים מכונית רואה ואינה נראית - ספורטיבית עם גג פלסטיק שקוף שמקנה לה מראה של פתוחת גג אבל מגן על הנוסעים מרוח וגשם. כך שמקבלים את החוויה של נסיעה במכונית פתוחה ואת כל השמש שתרצו, בלי להזדקק למסרק בתום הנסיעה.\nלדברי רינספיד, את הגג החדשני הם ייצרו מפוליקרבונט - או סוג של פלסטיק אם תרצו - והוא קל משמעותית מזכוכית. בנוסף, בניגוד לזכוכית, הוא ניתן לקימור כמעט בכל צורה בלי לעוות את הראות כלפי חוץ, וכך ניתן לעצב אותו בצורת הקונכיה שאנו רואים בתמונות.\nמלבד הגג השקוף, מצוידת הזאזן גם באור בלם אחורי-אמצעי יוצא דופן. במקום נורות רגילות, וכדי לא להסתיר לנהג את הנעשה מאחור ולפגוע באפקט המרשים של הגג השקוף, יש מנגנון הבוסס על קרן לייזר. אותה קרן פוגעת בחלקו האחורי של הגג, ובאמצעות אשליה אופטית יוצרת תאורה אדומה בולטת. כך שגם אם לא ראיתם את הגג, תבחינו מייד באור הבלם, שכאילו צץ משום מקום.\nעוד מספרים ברינספיד שהזאזן היא גם מכונית ספורט זריזה למדי. עם מנוע פורשה בנפח 3.8 ליטר ו-355 כ\"ס (היישר מה-911 קאררה S), הזאזן תאיץ מעמידה ל-100 קמ\"ש בתוך 4.8 שניות ולמהירות מרבית של 293 קמ\"ש. ברינספיד לא מדברים בשלב על ייצור סדרתי, אך אומרים כי ייתכן ובעתיד תוצע מהדורת ייצור מוגבלת של המכונית המעניינת. רק לפני שהיא נעלמת, אל תשכחו היכן החנתם אותה."}
{"article_id": "0,7340,L-4117679,00.html", "header_title": "חלם הגרוטאה: המדינה מוותרת על מאות מיליונים", "full_text": "מאז תחילת 2010 מסרו כ-18 אלף ישראלים את מכוניתם הישנה ל\"גריטה\" - הורדתה מהכביש והפיכתה לגרוטאה, תמורת 3,000 שקל שמועברים לחשבונם מקופת המדינה. מעסקה זו כולם מרוויחים: בעל הרכב מקבל כסף במזומן, והמדינה נהנית מכך שמכונית ישנה, מזהמת ולא-בטיחותית, יורדת מהכביש. למעשה, גריטת מכוניות ישנות גם מגדילה בעקיפין את הכנסות המדינה ממסים.\nאבל למרות הגאווה הרבה שהסבה \"תוכנית הגריטה\" לשר להגנת הסביבה, גלעד ארדן, ולשר התחבורה, ישראל כץ, הודיעו במפתיע משרדי הממשלה על הקפאת התוכנית עד תחילת 2012. ומדוע הופסקה תכנית מצליחה וחיובית? 17 מיליון שקלים - זה הסכום שחסר למדינה כדי להמשיך ביישום התכנית. ואם זה נשמע לכם כמו \"כסף קטן\", אתם בהחלט צודקים. שכן תועלתה של התכנית למדינה נאמדת בסכום גבוה פי 3 עד פי 5, וזאת עוד לפני שחושבה השפעתה על הגדלת הכנסות המדינה ממסים.\nהמטרה העיקרית של תוכנית הגריטה, שיישומה החל ב-2010, היא צמצום זיהום האוויר. על-פי המשרד להגנת הסביבה, פליטת מזהמים ממכוניות בנות 20 שנה ויותר - הזכאיות להשתתף בתוכנית - גבוהה לפחות פי 20 מזו של כלי רכב חדשים. ובמילים פשוטות - כלי רכב ממש ישן הוא כלי רכב ממש מזהם. שני דו\"חות נפרדים, אחד הוכן עבור המשרד להגנת הסביבה ב-2003 והאחר הוגש לממשלה ב-2007, המליצו על יישום התוכנית, וציינו כי יש לה כדאיות סביבתית וכלכלית, אותה אפשר לאמוד בקלות בשקלים.\nבדו\"ח שהוכן עבור המשרד להגנת הסביבה ב-2008, נבחנו שני תרחישים אפשריים ליישום התוכנית: באחד ימסרו לגריטה כ-5,800 כלי רכב בשנה, באחר ייגרטו כ-11 אלף. האומדן: חסכון למשק בין\n. מחברי הדו\"ח העריכו כי הגריטה תחסוך למשק - בניכוי עלות היישום - בין\n\"נטו\". אפילו בהערכה שמרנית שפרסם המשרד להגנת הסביבה, נמצא כי הפעלת התוכנית חוסכת למשק\nמדי שנה.\nאחרי שחישבו ומצאו שתוכנית הגריטה תצמצם את הזיהום ותחסוך למשק עשרות מיליונים בשנה, גילו אנשי האוצר והגנת הסביבה עוד תועלת. עוד לפני שהחל יישומה, העריכו במשרדי הממשלה כי תוכנית הגריטה תגדיל משמעותית את הכנסות המדינה ממסים. למעשה, שלושה דו\"חות שונים הצביעו על תרומה צפויה לקופת המדינה.\nבדו\"ח שהוכן עבור המשרד להגנת הסביבה כבר ב-2003, נכללה הערכה לפיה כ-70% מבעלי המכוניות הישנות שישתתפו בתוכנית, ירכשו מכונית חדשה יותר (אך עדיין משומשת). מאחר שכמעט כל רכישה של מכונית משומשמת \"מתגלגלת\" בסופו של דבר לרכישה של מכונית חדשה \"מהניילונים\", העריכו מחברי הדו\"ח שהתוכנית תגדיל גם את היקף הרכישות בשוק הרכב החדש. כתוצאה מכך, יצמחו הכנסות המדינה ממסים\n. איך בדיוק מגיעים למספרים האלה? בקלות.\nב-2010 נמסרו לגריטה כ-11 אלף כלי רכב, ומס הקנייה הממוצע למכונית חדשה היה כ-35 אלף שקל. מכאן שאם 70% מהמשתתפים בתוכנית (או 7,700 בעלי רכב) רכשו מכונית חדשה יותר, הכנסות המדינה ממסים צמחו\n. למעשה, גם אם 10% בלבד רכשו מכונית חדשה יותר, עלות התוכנית - שנאמדה אשתקד ב-40 מיליון שקל - התקזזה כמעט במלואה עם ההכנסה הנוספת ממסים.\nולמי שעדיין לא השתכנע: דו\"ח של ועדה בין-משרדית מ-2007 קבע כי \"בעקבות מסירת הרכב (לגריטה) ירכשו בעלי הרכב מכונית חדשה יותר, וישולמו מסי קנייה לפחות כנגד חלק מכלי הרכב שיימסרו. תוספת מסי הקנייה תחזיר למדינה את עלות התשלום עבור הגריטה\". דו\"ח נוסף, שפורסם ב-2008 ובדק חלק ממצאי הדו\"ח מ-2003, העלה מסקנה דומה: \"תוכנית הגריטה תביא לגידול ברכישת כלי רכב חדשים\".\nואם צמצום הזיהום והגדלות הכנסות המדינה אינם מספיקים, הנה עוד משהו שכדאי לזכור: מכוניות מהשנתונים הרלוונטיים\nהתוצאה חמורה במיוחד: מעורבות גבוהה יחסית של מכוניות ישנות בתאונות דרכים. הוועדה לקביעת תוכנית לאומית למאבק בתאונות (\"ועדת שיינין\"), ציינה בדו\"ח המסכם שהגישה ב-2005 כי \"כלי רכב ישנים, בני שמונה שנים ויותר, מעורבים בתאונות בשיעור הגבוה מחלקם היחסי במצבת כלי הרכב\". לאור זאת, המליצה הוועדה לעודד גריטה של כלי רכב בני 15 שנה, ולא 20 שנה כפי שהחליטו משרדי התחבורה והגנת הסביבה.\nלמעשה, גם במשרדי הממשלה - אוצר, תחבורה והגנת הסביבה - מסכימים כי הורדת כלי רכב ישנים מהכביש תורמת לבטיחות בדרכים, ולכן גם מקטינה את עלות התאונות למשק. על-פי אומדן שפרסם המשרד להגנת הסביבה לפני כחצי שנה, התועלת הכלכלית משיפור הבטיחות ב-2010, שבה נגרטו כ-11 אלף כלי רכב, הייתה כ-15 מיליון שקל."}
{"article_id": "0,7340,L-3506912,00.html", "header_title": "המכונית שצללה איתי", "full_text": "לפני יותר מ-30 שנה, בסרט \"המרגל שאהב אותי\", ישב שוויצרי צעיר בשם פרנק רינדרכנכט והתפעל מאחת המכוניות הכי מקוריות בתולדות הקולנוע - הלוטוס אספרי של בונד, שהופכת לצוללת. 30 שנה חלפו, והמעריץ הצעיר כבר חצה את גיל 50 - ומגשים כעת את הפנטזיה עליה חלמו מפיקי הסרט. לצורך כך רתם את סדנת עיצוב ותכנון הרכב רינספיד שבבעלותו, מי שעשתה לעצמה שם בעיצוב ותכנון כמה ממכוניות התצוגה המוזרות ביותר בשנים האחרונות.\nהשנה בתערוכת ז'נבה, רינדרכנכט החליט שהוא משדך בין ההערצה לסרטי בונד, לבין אהבת המכוניות. והתוצאה היא מכונית ראשונה מסוגה בעולם, שיכולה לצלול לעומק של עד 10 מטר ולעלות חזרה לחוף. ובניגוד ללוטוס המקורית, ש\"צללה\" באמצעות אנימציה, המכונית של רינספיד באמת מסוגלת לצלול - אפילו למים מלוחים.\nקוראים לה סקובה (sQuba, שיבוש של המילה Scuba - צלילה עם מיכל חמצן), והיא מבוססת על לוטוס אליז. במקום מנוע בנזין של טויוטה, יש לה שלושה מנועים חשמליים ולא מזהמים ושש סוללות ליתיום-יון המזינות אותם. מנוע אחד, עם 73 כ\"ס, משמש לתנועה על הכביש. וזה מספיק ל-120 קמ\"ש ומיאוץ קלאסי בתוך 7.1 שניות בלבד (תודות לאופי הייחודי של מנוע חשמל).\nשני המנועים הנוספים משמשים לשייט, שם הם מספקים יחד מעט יותר משני כ\"ס ויאפשרו לכם תנועה במהירות של שישה קמ\"ש. ואם תפתחו את הדלת ותתנו למים להיכנס לתא הנוסעים (שעשוי מחומרים עמידים במים), הסקובה תצלול למעמקים, שם היא יכולה לנוע במהירות של עד שלושה קמ\"ש. לכך מסייעים שני מנועי סילון ימיים הנמצאים בצידי המרכב.\nברינספיד מסבירים כי כדי לאפשר חילוץ מהיר במקרה חירום, העדיפו מכונית בעלת גג נפתח. בזמן צלילה, לא ניתן לפתוח דלת והנהג והנוסע עלולים להילכד בפנים. בנוסף מסבירים השוויצרים, כי תא נוסעים אטום ומלא אוויר, היה מחייב להעלות את משקל המכונית בשני טונות - אחרת היא הייתה צפה על פני המים. ועם עודף משקל כזה, על הכביש היא הייתה נעה לאט להחריד. בכל מקרה, כדי שהנהג והנוסע לא ייחנקו, מצוידת המכונית בבלון חמצן.\nולא פחות חשוב: כיאה למכונית בונד אמיתית, הסקובה יודעת גם לנסוע ללא נהג. זאת, באמצעות חיישני לייזר. שימושי למקרה שאתם צריכים טרמפ ואף אחד לא פנוי כדי לאסוף אתכם.\nהסקובה תוצג בתערוכת הרכב השנתית של ז'נבה, שמהווה מדי שנה במה לחשיפת מכוניות התצוגה המוזרות של רינספיד. וכמו אלה מהעבר, נראה כי גם הפעם מדובר בלא הרבה יותר מתרגיל בעיצוב. על פיתוח מכונית דומה עבור סוכן הוד מלכותה, ייאלץ אם כך להמשיך ולעבוד Q בכבודו ובעצמו."}
{"article_id": "1,7340,L-3386655,00.html", "header_title": "החדשות של יונדאי, בדרכן אלינו", "full_text": "ספורט-קופה: ולוסטר\n\"עם הוולוסטר אנחנו רוצים לנסות משהו שונה לחלוטין,\" מצהיר או סוק-גואן, סגן נשיא לעיצוב ביונדאי, ומתכוון שהקוריאנים מעוניינים לשבות את לבם של לקוחות דור ה-Y - צעירים וצעירות בשנות העשרים, העומדים בפני רכישת מכונית ראשונה בחייהם. ומה יכול להיות טוב יותר למשימה ממכונית קופה ספורטיבית בעלת עיצוב כוחני, גם אם לא ממש מהפכני?\nהמסחרי: H1\nחשוב הרבה יותר עבורנו הוא מחליפו המודרני והנאה למראה של ה-H1, הדגם המסחרי הוותיק. עדיין תחת אותו שם, המחליף גדול מקודמו בכל ממד כמעט - 5.125 מטר באורך (תוספת של תשעה ס\"מ), 1.92 מטר ברוחב (עוד 10 ס\"מ) ובסיס גלגלים של 3.2 מטר (12 ס\"מ יותר). רק ממד הגובה צנוע בארבעה ס\"מ - 1.93 מטר.\nשני מנועים יגיעו לאירופה: 2.5 טורבו-דיזל (170 כ\"ס, 40 קג\"מ) ו-2.4 ליטר בנזין (170 כ\"ס, 22.8 קג\"מ). תיבת ההילוכים הסטנדרטית היא ידנית עם חמישה יחסי העברה, אך יונדאי תציע גם שתי תיבות אוטומטיות - עם ארבעה או חמישה הילוכים. ייצור ה-H-1 החדש יחל באוגוסט הקרוב.\nמנכ\"ל יונדאי בישראל, דן אורנשטיין, מסר ל-ynet כי ה-H-1 צפוי לנחות בארץ במהלך הרבעון הראשון של 2008. הגרסה הרלוונטית ביותר לשוק הישראלי היא כמובן הטורבו-דיזל-אוטומט, אך לא נפסלת אפשרות ייבוא גרסת הבנזין, אם מחירה יהיה תחרותי דיו.\ni30 סטיישן\nכצפוי, השינוי המשמעותי לעומת ההאצ'בק הוא במידות: הסטיישן ארוכה ב-23 ס\"מ (4.475 מטר), גבוהה בחמישה ס\"מ (1.53 מטר) ובסיס הגלגלים ארוך בתשעה ס\"מ (2.70 מטר). עם השקתה תציע ה-i30 סטיישן מנוע בנזין בנפח 1.6 ליטר או טורבו-דיזל בנפח 1.6 ליטר.\nלדברי אורנשטיין, גם גרסת הסטיישן צפויה להגיע לארץ בתחילת 2008, חודשים ספורים לאחר תחילת שיווק גרסת ההאצ'בק, בסוף 2007."}
{"article_id": "0,7340,L-3565440,00.html", "header_title": "מתיחת פנים ומנועים חדשים לסיטרואן C4", "full_text": "סיטרואן מרעננת את ה-C4, המשפחתית הקומפקטית שמשווקת מזה קרוב לארבע שנים. המכונית, שמבוססת על פיז'ו 307 ומיוצרת באותו מפעל, אך מציעה עיצוב שונה ומיוחד יותר, זוכה לעדכון קוסמטי קל ולצמד מנועי בנזין חדשים.\nמבחוץ, מתמקדים השינויים בפגוש חדש עם סבכה גדולה יותר. כעת נראית ה-C4 דומה יותר לגרסת המיניוואן C4 פיקאסו, שמבוססת על אותה פלטפורמה. מאחור זוכה ה-C4 לעדכון של יחידות התאורה, והיא תמשיך להימכר בגרסאות שלוש וחמש דלתות, המובדלות באופן משמעותי בעיצוב חלקן האחורי.\nהצרפתים מספרים עוד כי בתא הנוסעים בוצע שיפור לאיכות החומרים וההרכבה, כמו גם שינוי קל לעיצוב. למשל, שמעתה לא תהיה תצוגה נפרדת למד הסל\"ד מאחורי גלגל ההגה, אלא רק תצוגה דיגיטלית מרכזית. מד הסל\"ד יופיע שם באיור המדמה מד סל\"ד עגול.\nשינוי חשוב במסגרת מתיחת הפנים, ניתן למצוא מתחת למכסה המנוע. שם מחליף את יחידות ה-1.6 (110 כ\"ס) ו-2.0 ליטר (143 כ\"ס) הוותיקות, מנוע 1.6 ליטר חדש שפותח בשיתוף עם ב.מ.וו. מנוע זה, שערך הופעת בכורה במיני, ולאחר מכן הצטרף גם למבחר של פיז'ו (207, 308), יוצע בשני הספקים: 120 כ\"ס, או 140 כ\"ס בתוספת מגדש טורבו. בשני המקרים תהיה תיבת ארבעה הילוכים אוטומטית (AL4), ואילו מי שיבחר בתיבה ידנית יזכה ל-10 כ\"ס נוספים בגרסה המוגדשת.\nמסיטרואן נמסר כי למרות השיפור בהספק המנועים, תצרוכת הדלק וזיהום האוויר דווקא ירדו. גרסת ה-120 כ\"ס מציגה תצרוכת דלק של 14.3 ק\"מ לליטר בממוצע ופליטת מזהמים של 165 גרם פחמן דו-חמצני (לעומת 180 למנוע הישן). גרסת הטורבו תוכל לנסוע 13 ק\"מ לכל ליטר בנזין, ותפלוט 183 גרם CO2, לעומת 193 במנוע ה-2.0 ליטר.\nה-C4 המחודשת תוצג בבכורה עולמית ב\n,\n\t בסוף חודש אוגוסט. השיווק באירופה ובישראל צפוי להתחיל זמן קצר לאחר מכן."}
{"article_id": "0,7340,L-4189624,00.html", "header_title": "יו\"ר ועד הרכבת הוצאה מהדיון: \"זה השואו שלי\"", "full_text": "רבבות ישראלים מתוסכלים היום (ג'), כש\nעל ידי ועד העובדים\nשהוציא בית הדין לעבודה. בתחילת הדיון בנושא אחר הצהריים בבית הדין האזורי בתל-אביב, ניסתה יו\"ר הוועד,\n,\n\t להסביר שהרכבות יצאו לדרכן עם מתן הצו הבוקר - אך בשטח, התמונה אחרת. אחרי כמה דקות של דיון הוצאו אדרעי וחברי הוועד מבית המשפט משום שהפריעו שוב ושוב לדיון. בהמשך שבה אדרעי - אך סולקה שוב, הפעם לצמיתות.\nצפו: מכוניות הוועד מונעות יציאת הרכבת בלוד\nבסביבות 17:00 הודיעה הנהלת הרכבת כי החלו \"פתיחות צירים\", כשהכוונה היא למעבר של קטרים על המסילה כדי לראות שהיא נקייה וראויה לנסיעה. עם זאת, גם אחרי ההודעה הזו צפויות לעבור שעות עד לתחילת תנועת הרכבות.\nבתחילת הדיון בבית הדין לעבודה זימנה השופטת אפרת לקסר את אדרעי לדוכן העדים וביקשה ממנה להשיב על שלוש שאלות: מדוע לא הייתה היום בדיון המוקדם, מדוע אין לקנוס אותה על כך ומדוע עליה לא לקבל קנס נוסף עקב בזיון בית הדין.\nאדרעי השיבה כי \"לא ידעה\" שהיא חייבת להתייצב, וכי הגיעה מהצפון הרחוק באוטובוס. השופטת לקסר העירה: \"בטח, כי אין רכבות\". יו\"ר הוועד, שמובילה את השביתה בטענה להפרטת מערכי תחזוקה של קרונות וקטרים חדשים, טענה כי הרכבות יצאו באותן דקות שבהן ניתן הצו לחזור לעבודה תקינה.\nבהמשך פנתה אדרעי לעו\"ד גדעון רובין, המייצג את הנהלת הרכבת, אחרי שהתפרץ לדבריה, ואמרה לו: \"עכשיו זה השואו טיים שלי גדעון, בקרוב שלך... יש ריטלין, תשתוק!\". בינתיים, ההצגה בבית הדין נמשכת - וישראלים רבים משתרכים בדרכים העמוסות.\nכמה דקות אחר כך הוצאו כאמור אדרעי וחבריה מבית הדין. ביציאתה איימה אדרעי בצעקות על סמנכ\"ל הרכבת, משה אמסלם, שחתום על תצהיר לפיו תנועת הרכבות הסדירה עדיין לא שבה: \"חכה חכה, משה אמסלם, מי ששוכח מאיפה הוא בא - אין לו עתיד. חכה חכה\". חברי הוועד צעקו לעברו: \"שטינקר, שטינקר\". חברי הוועד יצאו מהאולם כשהם צועקים \"מלחמה, מלחמה\".\nגורם ברכבת אמר בתגובה על הדברים שהטיחה אדרעי באסמסלם: \"ההתנהגות שלה מלמדת על הרמה הנמוכה שאליה יורדת יו\"ר ועד עובדים בכירה במשק הישראלי. אמסלם הוא העובד היחיד ברכבת שגדל מלמטה, רק בחצי השנה האחרונה הוא הציל ארבעה עובדי רכבת ותיקים מפיטורים\".\nלפני שהוצאו אדרעי וחבריה מבית הדין, שאלה אותה השופטת מדוע היא אינה מכירה את החלטות בית הדין מהיום, ואדרעי השיבה שהסיבה לכך היא שהייתה בחופש. כשנשאלה בהמשך על-ידי השופטת למה היא \"אינה יודעת\" אם העובדים שבו לעבודה בפעם הקודמת שניתן להם צו, ענתה לה גם כן: \"כי הייתי בנופש\".\nבשעה שעו\"ד רובין הציג את טענותיו לא הפסיקה אדרעי להפריע, ואז השופטת לסקר הזהירה אותה כי כל הפרעה נוספת מצדה או מצד חברי הוועד הרבים שמלווים אותה תביא להוצאתם מהאולם. חלק מהם השיב בהתרסה: \"אז למה הבאתם אותנו לכאן?\". הם המשיכו להפריע, ואז הוצאו.\nבהמשך הציג עו\"ד רובין לבית הדין חמישה תצהירים של עובדים, שהצהירו כי הבוקר בסביבות 11:00 התקשר אליהם יו\"ר ועד עובדי הרכבת באזור הצפון, יש טל, ואמר להם \"להגיע לעבודה, להעביר כרטיס - ולחזור הביתה\". שמות המצהירים נחשפו בפני בית הדין בלבד, בשל חששם - לדברי עו\"ד רובין - מהוועד ואיומיו. בהמשך הדיון שבה אדרעי לאולם, אולם היא הוצאה שוב - הפעם כאמור עד לתום הדיון.\nמוקדם יותר איחרו אנשי הוועדה לבית הדין לעבודה בשעתיים וחצי. אדרעי הסבירה אז את אי הגעתה: \"ביקשו שנגיע ב-\n13:00, אבל אני גרה בחיפה, אני מצטערת, אין לי כנפיים. גם אם אני אחראית על הרכבת, לוקח לי זמן להגיע. ב-11 בבוקר הספיקה רק עורכת הדין להגיע\".\nאדרעי טענה כי העובדים פעלו בהגינות ואמרה לכתבים: \"שנה וחצי אנחנו יושבים במשא ומתן תקוע, ידענו שאנחנו יכולים לפתוח היום בשביתה. מנכ\"ל החברה רוצה להשליך בנו רפש, הוא זה שהודיע על החזרת רכבת לראש העין ועל ביטול רכבות נוספות, אני מאוד מצטערת שבסוף הש\"ג אשם, אבל אנחנו עושים הכול לפי החוק\"."}
{"article_id": "0,7340,L-4190898,00.html", "header_title": "פוצץ המו\"מ על הרכבת. עיני: השר כץ יצר משבר", "full_text": "היום (ה') נמסר מההסתדרות כי התפוצצה הפגישה בין שר התחבורה, ישראל כץ, לבין יו\"ר הארגון, עופר עיני, בעניין סכסוך העבודה ברכבת ישראל. הפגישה התפוצצה רבע שעה בלבד אחרי שהחלה.\nעיני חזר והדגיש את התנגדותו למיקור החוץ ולהחלפת העובדים המאורגנים ברכבת בעובדי קבלן. יו\"ר ההסתדרות אמר כי לא יקבל תכתיבים: \"השר כץ יצר משבר ואני לא אנהל משא ומתן בתנאים כאלה\".\nלפני תחילת הפגישה, התייחס השר כץ לראשונה לשביתת עובדי הרכבת: \"היה פה שבירת כללים, תופעה שלא נראתה של אי כיבוד צווי בתי משפט, וגם תקיפה פיזית של מנכ\"ל הרכבת\". הוא גינה את התנהלות הוועד ואמר: \"לא הבנתי את התופעה הזו, איך פורצת שביתה ללא התראה\".\nלדברי השר כץ, הוא הינחה את הנהלת הרכבת לחתום עד סוף החודש על הסכם לתחזוקת חוץ ברכבת. הוא הדגיש כי ההסכם ייחתם בכל מקרה, \"אבל אני מעדיף שדברים יקרו בהסכמה\". עיני, שכעס על דברי השר כץ, אמר בצאתו מהפגישה כי \"שמע דקה לפני שנכנס לשיחה עם השר כץ על הודעתו. צר לי שבמקום לנהל משא ומתן נאמר דבר כזה לפני הפגישה\".\nהשופטת אמרה בהחלטתה כי ראשי הוועד \"נהגו בהפקרות כשהפרו בבוטות החלטות של בית הדין ובכך גרמו להתרופפות מוחלטת של יחסי העבודה בין הצדדים ולירידה של הרכבת מהפסים\". כמעט במקביל חזרה אז תנועת הרכבות לסדרה, אחרי השבתה שארכה כיממה. עיני הודיע אז כי מעתה הוא זה שיחליט על השבתת הרכבת, אבל פתרון למשבר עדיין לא נראה באופק."}
{"article_id": "0,7340,L-4191472,00.html", "header_title": "עופר עיני מבקש עוד שביתה ברכבת: \"אין ברירה\"", "full_text": "אם חשבתם לרגע\nוהפראית בשבוע שעבר - בניגוד לצו בית הדין ובזמן שראשי ועד העובדים\n- הייתה חד פעמית, תחשבו שוב. ההסתדרות עתרה הלילה (יום א') לבית הדין לעבודה בבקשה להשבית שוב את התנועה, בנימוק ש\"אין דרך אחרת לעצור את שר התחבורה\". טרם נקבע דיון בבית הדין בבקשה, שנועדה לבטל את\nשהוצא בשבוע שעבר. כמו כן, טרם נקבע מועד לשביתה האפשרית.\nלטענת ההסתדרות ועובדי הרכבת, העתירה הוגשה \"לאחר החלטה חד צדדית של שר התחבורה בדבר הוצאת תחזוקת הקרונות למיקור חוץ ללא קשר לתוצאות המשא ומתן, ולאור שינוי הנסיבות ובהיקלעות המשא ומתן למבוי סתום\". בעתירה הודגש שהמדינה פועלת בניגוד להסכם שחתמה רק בשבוע שעבר בנושא\n.\n\t \"עוד לא יבשה דיו ההסכם, וכבר מנסה המדינה לחמוק מהעקרונות עליהם היא חתמה ולעשות דין לעצמה חרף ההסכמות החתומות\", הוסיפו בהסתדרות.\nיו\"ר ההסתדרות, עופר עיני, אמר כי השביתה אינה מטרה, \"השביתה זה הדבר האחרון שהייתי מעוניין בו. השביתה אינה מטרה בפני עצמה אלא רק סוג של גורם מאזן בין העובדים למעסיק בתוך המשא ומתן\". הוא קרא לשר התחבורה \"לחזור לשולחן המשא ומתן בלי תנאים מוקדמים ולנהל משא ומתן אמיתי וענייני\".\nביום חמישי הנחה השר\nאת הנהלת רכבת ישראל לחתום עד סוף החודש על הסכם לתחזוקת חוץ של קרונות הרכבת על ידי היצרנית הקנדית בומברדייה. הוא הביע תקווה שהחתימה תושג בהסכמה, אולם ההסכם לדבריו, ייחתם בכל מקרה. בתגובה, נטש יו\"ר ההסתדרות, עופר עיני, את הפגישה בנושא.\nאבי אדרי, האחראי בהסתדרות על עובדי התחבורה, אמר בשיחה עם ynet ש\"במקום להושיט יד לשלום ליו\"ר ההסתדרות, החליט שר התחבורה שהוא יוצא להעסקת עובדי קבלן בלי שום קשר לתוצאות המשא ומתן. מבחינת שר התחבורה יש כאן מצב מוגמר ואין אפילו מה לנהל משא ומתן. כשמישהו שם לנו שעון חול ואומר לנו שעד סוף החודש הוא מכניס לחברה עובדי קבלן אתכם או בלעדיכם, אין לנו ברירה חוץ מלבקש לשבות.\n\"איך נעצור אותו? אין לנו עם מה לעצור אותו\", הוסיף אדרי. \"בבקשה, בנימוסים, במה? במקום שיבוא ויגיד - אני מקצה וכך וכך זמן למו\"מ, הוא אומר 'לא משנה, החלטתי שאני מכניס עובדי קבלן'. עם מצב כזה אנו לא יודעים לחיות\".\nלדברי אדרי, אמש פנו בהסתדרות לבית הדין האזורי לעבודה בתל אביב, אך הוא לא ציין מועד מתוכנן לשביתה. \"לא ניתן שעובדי כתף אל כתף, כלומר עובדים שעובדים את אותה העבודה, אחד מהם יהיה עובד קבלן ואחד מן המניין, לא נאפשר למצב כזה לקרות, לא אפשרנו למצב כזה לקרות בשביתה האחרונה במשק ולא נוכל לתת לזה לקרות גם ברכבת\".\nמהנהלת הרכבת נמסר כי בשנתיים הקרובות היא עומדת לרכוש מאות קרונות ועשרות קטרים. \"הגידול החד במספר הרכבות והקטרים, אינו מאפשר לרכבת ישראל להכשיר, בתקופה קצרה, מספר כה רב של עובדים, על מנת לתחזק בצורה טובה ובטיחותית את הצי החדש\". לפיכך, מוסיפים ברכבת, \"הוחלט על ידי הממשלה כי תחזוקת הקרונות והקטרים החדשים תיעשה על ידי יצרן הרכבות, במקביל להמשך תחזוקת הרכבות הקיימות בחברה, על ידי עובדי הרכבת\".\nלטענת הנהלת הרכבת, במשא ומתן שנערך בשנה וחצי האחרונה ניסתה ההנהלה להגיע להסכמות עם העובדים, אך \"ועד העובדים מנע כל התקדמות בנושא, למרות התחייבות ההנהלה לביטחון תעסוקתי, גיוס מאות עובדים נוספים בחוזה קיבוצי ותגמול שכר נדיב של 12% על המהלך\". לפיכך, טוענים ברכבת,\n\"אין כל מקום לשביתה\".\nבתוך כך, הבוקר פרסם \"כלכליסט\" מפי עובד בכיר ברכבת כי \"בשבועות האחרונים חתמו מאות אנשים על טופסי תמיכה בעמיר פרץ, אם יחליט להתמודד מול עיני על ראשות ההסתדרות. החתימות נאספו בניגוד לדעתה של יו\"ר ועד הרכבת גילה אדרעי, שעד יום רביעי קיבלה תמיכה מעיני\". עם זאת, גורמים בוועד אומרים כי מדובר בכמה עשרות עובדים בלבד וש\"המחתים מוזמן לחשוף את רשימותיו\"."}
{"article_id": "0,7340,L-4192727,00.html", "header_title": "לעשירים אין מחסור: פרארי רושמת מכירות שיא", "full_text": "פרארי מכרה יותר מכוניות והרוויחה יותר כסף בשנת 2011 מאי-פעם, כך עולה מהדו\"חות הכספיים שפרסמה היצרנית. האיטלקים מדווחים על זינוק של יותר מ-17% בהכנסות, לרמה פנטסטית של 2.25 מיליארד יורו (יותר מ-11 מיליארד שקל). זאת, בין היתר תודות לצמיחה של קרוב ל-10% במכירות, שעמדו בשנת 2011 על 7,195 יחידות - המספר הגבוה ביותר בתולדות הסוס הצוהל. מכוניות פרארי משווקת גם בישראל, אם כי השקתן הרשמית בוצעה רק בראשית 2012.\nהשוק הגדול ביותר למכוניות פרארי היה ונותר ארה\"ב, שם צמיחה של כשמונה אחוזים הובילה למכירת 1,958 מכוניות פרארי בשנה שעברה. סין, השוק השני בגודלו של היצרנית, זינק ב-63% ל-777 יחידות. פרארי רשמה עליות נאות גם באירופה ובמזרח התיכון, וכל זאת למרות המשבר הכלכלי והאווירה השלילית בשווקים ברחבי העולם, במיוחד בארה\"ב ואירופה. אפילו ההאטה במכירות רכב בשוק הסיני לא פגעה בחגיגה האיטלקית.\nפרארי משווקת כיום מספר מצומצם של דגמים, המופנים כולם לפלח מכוניות הספורט. הבסיסית ביותר במבחר היא הקליפורניה, בעלת מרכב קופה-קבריולה"}
{"article_id": "0,7340,L-4189613,00.html", "header_title": "הרכבת מתעללת בציבור, ושר התחבורה נעלם", "full_text": "פעם נוספת התעוררנו היום לגלות כי מדינה שלמה נתונה לגחמות ועד עובדי הרכבת. ברצונו של הוועד והעומדים בראשו להפעיל את הרכבת, היא תפעל. ברצונו להשבית - תעמוד דוממת ותכניס מדינה שלמה לכאוס. ובעוד עובדי רכבת ישראל עושים כרצונם בכלי התחבורה החשוב הזה, בעוד הם מבזים פעם אחר פעם את צווי בית-הדין לעבודה ומתעלמים באופן בוטה מרצון הציבור, שותק שר התחבורה, ישראל כץ.\nהאיש שעם כניסתו לתפקיד הבטיח לשים את השירות לציבור בראש סדרי העדיפויות, זה שבתקופתו קרסה תדמית הרכבת לתהום, האיש המכריז על עצמו כזה ש\"אינו יודע חוכמות\", לא נשמע. וזה ממש-ממש מוזר, שכן ברור כי לאחר שנים ארוכות של חוסר תפקוד מערך הרכבות בישראל, אמור שר התחבורה, זה שאחד מתפקידיו על-פי חוק הוא פיקוח והפעלת הרכבת, להתערב באופן נחרץ ולעצור את הפגיעה בציבור ובמשק. לא רק כשזה קל יחסית ואפשרי, לא בסיסמאות חסרות כל סיכוי על סגירת הרכבת לחלוטין אם הוועד ימשיך להשתולל, אלא הפעם, באמת ובתמים.\nשתיקתו הרועמת של השר כץ, והיעלמותה של כל צמרת המדינה בעניין זה, בעיקר נוכח הפגיעה האנושה בציבור והפרות החוק וצווי בית-הדין לעבודה כעניין של שיטה, פשוט לא מובנות. חמור מכך, הן מעניקות רוח גבית לוועד עובדי הרכבת, להמשיך ולהתעמר בציבור ולעשות ככל העולה על רוחם. עניין מפתיע אגב, אם זוכרים את הנחרצות היתרה שהפעילה המדינה במלחמתה כנגד מתמחי הרפואה, והגדרתה את התפטרותם כ\"שביתה בלתי חוקית\".\nנראה כי בניגוד לכל גוף אחר במדינה, ועד עובדי הרכבת - שלא נבחר על-ידי הציבור כמובן - עומד מעל החוק, מעל בתי משפט, ואף מעל האינטרס הציבורי. פעם אחר פעם בועטים עובדי הרכבת בכל נורמת עבודה נדרשת. אגב, התנהלות זו מוכיחה כי באמת אין בכוונתם - או ביכולתם - להעניק את השירות הנדרש, ומכל בחינה שניתן להעלות על הדעת, לאזרח. והיום, יותר מתמיד, ברור כי הפתרון לבעיה לא מצוי בהם.\nהגיע הזמן להכרזה של המדינה - בעיקר שר התחבורה, אך לא רק - כי כשלה לחלוטין בהתמודדותה עם הסחטנות והפרת החוק של ועד עובדי הרכבת. שכן הלכה למעשה, זה בדיוק המצב. הגיע הזמן לקבל החלטה אמיצה ולהפריט את הפעילות החשובה הזו למשק. שינוי שיביא עמו לא רק פעילות תקינה ורציפה של הרכבת אלא גם בטיחות גבוהה יותר, יעילות, עלויות סבירות ונגישות לכל חלקי האוכלוסיה. שכן קיומה של רכבת יעילה בכל רחבי הארץ, נדרש והכרחי במדינה מערבית בכלל, ובישראל של 2012 בפרט.\nלמרבה הצער, כל אלו שווים כקליפת השום בעיני ועד עובדי רכבת ישראל, ככל הנראה בגיבוי שתיקת שר התחבורה וממשלת ישראל, ונראה שגם הסתדרות העובדים שהוכיחה אוזלת יד מביכה באירוע של היום. לכן על שר התחבורה להודיע מיידית על הליך יעיל ומזורז בו תצא הרכבת מאחיזתם של הבריונים, ותוגש לאזרח בדרך הראויה לו.\nבמסגרת מכרז הפרטה אפשרי, יכולה המדינה לחייב את הזוכה לפתח באופן מזורז את מסילות הרכבת, להגדיל את מספר התחנות בפריפריה, ולהרוויח\nשנים ארוכות מאד של סחבת וחוסר יעילות, כמו-גם לחסוך תקציבי עתק.\nכדאי להזכיר בהקשר זה, לכל מתנגדי ההפרטה מקרב העובדים והציבור, כי התנגדות הוועד להוצאת הטיפול ברכבת מידיו, אינה אלא זעקת קוזק נגזל. שכן במשך שנים ארוכות מידי, הביאו עובדי הרכבת על עצמם את ההרס העצמי, ואיבדו את היכולת לטעון כי ביכולתם להביא לפתרון הבעיות הקשות והיסודיות שיצרו בעצמם.\nמצבה של רכבת ישראל מחייב את שר התחבורה לשבור את שתיקתו המוזרה, ולפעול באופן מיידי ונחרץ להפסקת אוזלת היד ארוכת השנים בטיפול במחדלי הרכבת. עליו להורות מיידית על התחלת הליכים להפרטתה, לרווחת הציבור, המשק ותדמית המדינה.\nובכל מה שקשור בביזוי בית הדין על-ידי ועד עובדי הרכבת, הפרות החוק וצווי בית הדין לעבודה, על המדינה החובה לפעול ביד נוקשה במיוחד. שכן אחרת, מחר או מחרתיים זה יקרה שוב, וביתר שאת."}
{"article_id": "0,7340,L-4149813,00.html", "header_title": "שביתה כללית ברכבת ישראל - החל ביום ב' הקרוב", "full_text": "ההסתדרות הודיעה הערב (ה') כי החל מיום ראשון בלילה ישבשו עובדי רכבת ישראל את תנועת הרכבות בכל הארץ. על-פי הודעה שפרסמה ההסתדרות, השיבושים יתקיימו לסירוגין: בימים שני, רביעי ושישי תושבת תנועת רכבות הנוסעים לחלוטין, ובימים שלישי וחמישי הן יפעלו כסדרן. לדברי ההסתדרות, פעילות הרכבת לא תשובש בימים ראשון וחמישי כדי למזער את הפגיעה בחיילים. בהסתדרות הוסיפו כי החל מיום שני תושבת גם פעילות חטיבת המטענים ברכבת.\nבהנהלת הרכבת תקפו בחריפות את החלטת ההסתדרות להשבית את פעילות החברה בשבוע הבא. \"נציגי העובדים וההסתדרות אינם רואים לנגד עיניהם את טובת העובדים או את טובת הציבור\", אומרים שם היום. \"נציגי העובדים מסכלים כל יוזמה לשינוי ולשיפור המצב ברכבת ישראל, למרות שיוזמה שכזו הכרחית על-מנת שהחברה תוכל לעמוד ביעדיה לשנים הקרובות\".\nההסתדרות וועד עובדי הרכבת החליטו לשבש ואף להפסיק לחלוטין את תנועת הרכבות, וזאת בתגובה להחלטת הנהלת החברה, לפיה עבודות\nיש לציין כי בחודשים האחרונים מנהלים ההסתדרות, ועד העובדים והנהלת הרכבת משא-ומתן ממושך ורצוף התנצחויות, בניסיון להגיע לפשרה בעניין תחזוקת הקרונות החדשים. אלא שבוועד ובהסתדרות טוענים כי הנהלת החברה, שזוכה לגיבוי מלא מצד משרדי האוצר והתחבורה, מובילה להפרטת הרכבת, וכלל אינה מעוניינת לפתור את המשבר.\nמנגד, במשרדי הממשלה ובהנהלת החברה אומרים כי המהלך נועד לאפשר לחברה להתמודד עם הגידול הצפוי במספר הנוסעים והרכבות בשנים הקרובות. במשרד האוצר אף הסבירו כי רק כך אפשר יהיה לשפר את רמת השירות לנוסעים, ולהגביר את הבטיחות.\nבהסתדרות ציינו היום כי המשא-ומתן \"הגיע למבוי סתום, לאחר שהשבוע הודיעה ההנהלה כי בכוונתה לחתום בתוך שבועיים חוזה עם חברת 'בומברדייה' (יצרנית הקרונות, ש.ה) על תחזוקתם\". בהסתדרות הוסיפו כי בעקבות זאת, \"הודיעו להנהלה כי לא יאפשרו את חתימת ההסכם\". יו\"ר ועד העובדים, גילה אדרעי, שמובילה קו לוחמני נגד הנהלת החברה מאז נבחרה לתפקיד, אמרה כי \"עשינו הכל כדי להפחית את הפגיעה בציבור הנוסעים. אני מקווה שהיום הציבור מבין יותר שעניין עובדי הקבלן הוא עקרוני\".\nבהנהלת הרכבת מבטלים את טענות ההסתדרות והוועד, בעניין הכוונה להפריט את החברה. \"הדיבורים על הפרטה הם מסך עשן שנועד לסכל כל ניסיון לשיפור המצב הקיים לטובת החברה ולקוחותיה\", אומרים שם. \"אין לבלבל בין שינוי מבני או הוצאה הכרחית של פעילויות, לבין מושגים כגון 'הפרטה' - שנועדו אך ורק ליצור חשש בלתי מוצדק בקרב העובדים והציבור\".\nדברים קשים נגד ההחלטה להשבית את פעילות הרכבות, נשמעו היום גם בקרב עובדי הרכבת. \"השביתה הזו לא מוצדקת\", אומר ל-ynet מקור בחברה. \"כמו שכבר קרה בפעם הקודמת, כל מה שיקרה הוא שהשביתה תגרום לכך שהציבור יכעס על העובדים. ואם הציבור לא איתך, אתה לא יכול להצליח במאבק כזה\".\nלדברי המקור, גם בין חברי הוועד נשמעת ביקורת נגד ההחלטה להשבית את תנועת הרכבות. \"גם חברים בוועד יודעים שהמאבק הזה אבוד. אם הם יפגעו בציבור הנוסעים - אותם נוסעים שמשלמים את המחיר הכי גבוה עבור השירות הכי גרוע - אין למאבק כל סיכוי\".\n: לפי הודעת ההסתדרות המקורית, עובדי הרכבת אמורים היו לשבש את תנועת רכבות המטען כבר מחר (ו'). בהודעה מתוקנת הובהירה ההסתדרות כי שיבושים ברכבות המטען יחלו רק ביום ב'."}
{"article_id": "0,7340,L-4137792,00.html", "header_title": "\"נהגי מכוניות מסכנים רוכבי אופניים במכוון\"", "full_text": "כך כותב היום (א') השופט זכריה כספי, שגזר על טל מור, דורסו של שניאור חשין,\n.\n\t בגזר דינו של מור, מתייחס השופט לטיעון שהעלתה הסנגורית, ולפיו חשין נשא לכאורה בחלק מהאשמה לקרות התאונה. אלא שהשופט דחה את טיעון הסנגורית, וכתב כי נהגי מכוניות הם שמסכנים את הרוכבים, כאשר עיקר הסכנה נשקפת להם מצד נהגים כמו מור, שצורכים אלכוהול וסמים לפני הנהיגה.\nראוי להזכיר כי בעקבות תאונות קטלניות שבהן נהרגו רוכבי אופניים, הועלו לאחרונה הצעות שונות להגבלת תנועת הרוכבים בכבישים, ובכלל זאת הטלת איסור על רכיבה בכבישים בין-עירוניים. שר התחבורה, ישראל כץ, אף מינה באוגוסט האחרון צוות מקצועי, שהתבקש לבחון \"האם יש להגביל את תנועתם של רוכבי האופניים בכבישים בין-עירוניים, בימים מסוימים ובשעות מוגדרות\".\n\"יש טעם בדבריה של הסנגורית, אודות הסיכונים לרוכבי האופניים בכבישי ישראל\", כותב השופט כספי, בהתייחסו לטיעון\n\"די להקשיב לרוכבי אופניים המספרים כיצד נוהגים עימם, לא מעט פעמים, נהגים כאלה, עד שלעתים נוצר הרושם הברור כי מקצתם עושים כך במכוון\", ממשיך השופט, \"דברים ברוח זו שמענו גם במשפט זה\". השופט כספי גם מבהיר כי הסכנה העיקרית לרוכבים נשקפת מנהגים שיכורים או מסוממים, שנוהגים למרות שאינם כשירים לכך. \"עיקר הסכנה לרוכבי האופניים הוא מנהגים כמו הנאשם (טל מור, ש.ה)\", כותב השופט, \"הנוטלים הגה לידיהם בשעה שאינם שולטים במלוא חושיהם, לאחר שהכניסו עצמם למצב כזה בשל צריכת אלכוהול מרובה או לאחר שימוש בסם\".\nבדבריו, גם מתייחס השופט כספי לאופן רכיבתו של חשין: \"שניאור חשין ז\"ל (רכב) על אופניו על-גבי שול הדרך, וכשהוא לבוש בתלבושת שבה חלקים זוהרים ואופניו מצוידים באמצעי תאורה מתאימים... המנוח נקט בכל אמצעי הזהירות המתאימים, ומותר לי להניח כי אלמלא היה הנאשם במצב בו היה אז, התאונה כלל לא הייתה מתרחשת\".\nמומחי בטיחות טוענים כי שאלת האשמה בגרימת תאונות בין מכוניות ואופניים אינה רלוונטית. לטענתם, לרוכבים נשקפת סכנה ברורה וחמורה בזמן רכיבה בכבישים מהירים או בין-עירוניים, וזאת בשל פערי המהירות והמשקל בין אופניים וכלי הרכב שנעים מסביבם. לכן ממליצים אותם מומחי בטיחות להגביל או אף לאסור את הרכיבה בכבישים אלה.\nלאחר תאונה שבה\n,\n\t בחודש אפריל האחרון, קרא עו\"ד אילון אורון לשר התחבורה\n.\n\t \"ניסיון החיים מלמד כי גם רוכבי אופניים זהירים ומנוסים מוצאים את מותם בכבישים, תוך שהם מסכנים במודע את חייהם, ומקריבים אותם לשבט או לחסד בידיהם של נהגים החולפים על פניהם\", כתב אורון לשר כץ. \"כפי שהחוק מחייב אותנו להיחגר בחגורת בטיחות, כך וביתר שאת על המדינה לאסור על רוכבי אופניים - גם ממוגנים - להסתכן בפגיעה קטלנית\".\nיואל פלרמן, חבר בוועדה שקבעה ב-2005 את התוכנית הלאומית למאבק בתאונות, מסביר כי \"ביחסי הכוחות בין מכונית נוסעים לבין זוג אופניים, כל מה שצריך הוא שמכונית אחת מתוך הרבבות החולפות על-פני האופניים שבשוליים, תיגע בהם. כך שכל מה שנשאר זה עניין של הסתברות\"."}
{"article_id": "0,7340,L-4192250,00.html", "header_title": "גיל אגמון: \"נגמר הבזאר הטורקי של ב.מ.וו\"", "full_text": "\"מחיר המחירון הוא המחיר היחיד, וכל הלקוחות יקבלו את אותו מחיר בדיוק\". כך הבטיח היום (ב') גיל אגמון, מנכ\"ל יבואנית ב.מ.וו ומיני, כאשר חשף את אסטרטגיית השיווק החדשה של שני מותגי היוקרה. ולפחות על הנייר, אין ספק כי מדובר בשינוי דרמטי לעומת הנהוג כיום בשוק היוקרה בישראל, שבו נמכרת מכוניות בהנחות שמגיעות ל-25% ואף יותר ממחיר המחירון הרשמי.\nהיבואנית חשפה שורת הוזלות משמעותיות בכל הדגמים המיובאים לישראל, צעד אשר להערכת בכירי החברה יביא לשיפור של עשרות אחוזים במכירות כבר השנה. \"המטרה היא להיות מותג היוקרה מספר אחת בישראל\", מצהיר אגמון. לדבריו, שוק היוקרה הישראלי יצמח בשנים הקרובות בשיעור ניכר, ואף יכפיל את היקף המכירות תוך מספר שנים מ-3.5% מסך השוק כיום (כ-7,000 מכוניות), לכ-7% (כ-14 אלף).\nראוי להזכיר כי היבואנית, חברת דלק רכב - שמייבאת גם את מאזדה ופורד - רכשה בשנה שעברה את השליטה ביבואנית הקודמת, חברת קמור.\nאחת הבעיות העיקריות שבפניהן עומדת היבואנית היא תדמיתית: ב.מ.וו סובלת מבעיית תדמית מוכרת וארוכת-שנים, אשר מרתיעה לקוחות רבים. מיני מצדה, סובלת מבעיית תדמית שונה - מחיריה הגבוהים הפכו אותה למותג נישה, שהיקף מכירותיו הגיע במשך תקופה ארוכה לכמה עשרות בלבד בשנה. ב-2011, לאחר הוזלות בכמה דגמים עיקריים של מיני, הצליחה חברת קמור, היבואנית הקודמת, למכור מעט יותר מ-130 יחידות.\nבדלק רכב סבורים כי שינוי שיטת התמחור גם יביא לצמצום משמעותי במכירות של מכוניות ב.מ.וו באמצעות יבוא אישי - מכירות אשר הגיעו בשנים האחרונות לכמה מאות יחידות בשנה. \"ברמת המחירים החדשה, אי אפשר יהיה להתחרות בנו ביושר\", מצהיר אגמון.\nעם זאת, יש לציין כי על-פי רשות המסים, חלק מההתנהלות בשוק הייבוא האישי כיום רחוקה מזו המותרת על-פי חוק. כך למשל, חלק מרוכשי המכוניות בייבוא אישי - אשר ברובן משתייכות לקטגוריות היוקרה - מוכרים לרשות המסים כבעלי שכר מינימום, וחלקם אף רשומים כמובטלים."}
{"article_id": "0,7340,L-3386655,00.html", "header_title": "החדשות של יונדאי, בדרכן אלינו", "full_text": "ספורט-קופה: ולוסטר\n\"עם הוולוסטר אנחנו רוצים לנסות משהו שונה לחלוטין,\" מצהיר או סוק-גואן, סגן נשיא לעיצוב ביונדאי, ומתכוון שהקוריאנים מעוניינים לשבות את לבם של לקוחות דור ה-Y - צעירים וצעירות בשנות העשרים, העומדים בפני רכישת מכונית ראשונה בחייהם. ומה יכול להיות טוב יותר למשימה ממכונית קופה ספורטיבית בעלת עיצוב כוחני, גם אם לא ממש מהפכני?\nהמסחרי: H1\nחשוב הרבה יותר עבורנו הוא מחליפו המודרני והנאה למראה של ה-H1, הדגם המסחרי הוותיק. עדיין תחת אותו שם, המחליף גדול מקודמו בכל ממד כמעט - 5.125 מטר באורך (תוספת של תשעה ס\"מ), 1.92 מטר ברוחב (עוד 10 ס\"מ) ובסיס גלגלים של 3.2 מטר (12 ס\"מ יותר). רק ממד הגובה צנוע בארבעה ס\"מ - 1.93 מטר.\nשני מנועים יגיעו לאירופה: 2.5 טורבו-דיזל (170 כ\"ס, 40 קג\"מ) ו-2.4 ליטר בנזין (170 כ\"ס, 22.8 קג\"מ). תיבת ההילוכים הסטנדרטית היא ידנית עם חמישה יחסי העברה, אך יונדאי תציע גם שתי תיבות אוטומטיות - עם ארבעה או חמישה הילוכים. ייצור ה-H-1 החדש יחל באוגוסט הקרוב.\nמנכ\"ל יונדאי בישראל, דן אורנשטיין, מסר ל-ynet כי ה-H-1 צפוי לנחות בארץ במהלך הרבעון הראשון של 2008. הגרסה הרלוונטית ביותר לשוק הישראלי היא כמובן הטורבו-דיזל-אוטומט, אך לא נפסלת אפשרות ייבוא גרסת הבנזין, אם מחירה יהיה תחרותי דיו.\ni30 סטיישן\nכצפוי, השינוי המשמעותי לעומת ההאצ'בק הוא במידות: הסטיישן ארוכה ב-23 ס\"מ (4.475 מטר), גבוהה בחמישה ס\"מ (1.53 מטר) ובסיס הגלגלים ארוך בתשעה ס\"מ (2.70 מטר). עם השקתה תציע ה-i30 סטיישן מנוע בנזין בנפח 1.6 ליטר או טורבו-דיזל בנפח 1.6 ליטר.\nלדברי אורנשטיין, גם גרסת הסטיישן צפויה להגיע לארץ בתחילת 2008, חודשים ספורים לאחר תחילת שיווק גרסת ההאצ'בק, בסוף 2007."}
{"article_id": "0,7340,L-4135547,00.html", "header_title": "הרנו החשמלית של אגסי: נהיגה ארוכה ראשונה", "full_text": "מכירים את מיזם המכונית החשמלית של שי אגסי? אם לא מצאתם עצמכם בחמש השנים האחרונות על אי מבודד באוקינוס השקט, טובים הסיכויים שנחשפתם לו פעמים רבות מהנחוץ - גם אם הקשר ביניכם לתעשיית הרכב העולמית והמקומית, מתבטא בהזמנת מכונית חדשה אחת לארבע שנים. שכן מדובר ללא ספק בסיפור מסעיר, מכל זווית בעצם.\nשי אגסי ישראלי, במיזם מעורב הרבה מאד כסף, הקשר למקורות הכוח בחברה הישראלית ברור, וכך גם לממסד. יש כאן כמובן עיסוק באיכות סביבה, וממילא\nהרעיון של אגסי אגב, די פשוט. באמצעות תחנות להחלפת סוללות, הוא מבטיח לאפשר טווח בלתי-מוגבל למכונית החשמלית - מהבעיות הגדולות של רכב העתיד שאינו עושה שימוש במנוע בנזין או דיזל. בנוסף תרושת הארץ גם בעמדות טעינה, בהן ניתן יהיה להזרים חשמל הכרחי לסוללה, בזמן חנייה. וכן, גם הן, כמו תחנות ההחלפה, של אגסי. ועוד עניין אחד קטן - בטר פלייס תשווק כאן מכוניות חשמליות בשם רנו פלואנס Z.E, עם חבילת שימוש. אכן, כמו חברת סלולר.\nמה שעשתה טויוטה היפנית עם מכוניות היברידיות, עשתה רנו עם מכוניות חשמליות - הפכה עצמה למובילת התעשייה, עם פיתוח נמרץ וכבר עתה מספר דגמים ראויים לשיווק. ואחד מהם הוא הפלואנס המשפחתית בגרסת ZE שמשמעותה - אפס פליטה, Zero Emission. והמכונית הזו היא הרבה יותר ממשפחתית-חשמלית ראשונה-בסוגה, שכן זו \"המכונית של אגסי\", הדגם שמייזם טעינת הרכב של חברת בטר פלייס ישווק כאן (ובדנמרק ואוסטרליה).\nבישראל לא הסכימו עד היום אנשי בטר פלייס לאפשר נסיעת מבחן ארוכה וראויה. ומכיוון שטווח הנסיעה הוא עניין חשוב במיוחד במקרה זה, ההזדמנות הראשונה לגלות במה באמת מדובר הגיעה בעת השקת שתי חשמליות של רנו בפורטוגל - קנגו ופלואנס. אמנם, ללא אפשרות להחלפת סוללה, אך כפי שאנשי רנו הבטיחו וכפי שמדווח המפרט - אותה מכונית בדיוק, כולל המשקל.\nעמודי הטעינה אליהם צמודה הפלואנס החשמלית, מדגישים את מקור האנרגיה. המכונית עצמה דומה למדי לגרסה ה\"רגילה\", למעט מספר שינויים קוסמטיים כמו פגוש-פנסים-סמל כחלחל, ויחידות תאורה שונות מאחור. מאוחר יותר נגלה כי כמעט מחצית מתא המטען מנוצלת על-ידי המצבר, שאורכה הכולל צמח ב-13 ס\"מ, ושהיא כמובן כבדה יותר בכמעט 300 ק\"ג. יש כמובן גם שינויים בתא הנוסעים וסביבת הנהג, למשל לוח מחוונים שונה שאינו כולל מד סל\"ד, אבל כן חיווי לרמת הטעינה ולאופן הנהיגה.\nכרגיל במכונית חשמלית, הנעה לא מייצרת כל רעש. שכן למעשה, עשינו לא הרבה מעבר להעברת מתג מ-Off ל-On. יש חיווי המבהיר שהמכונית מוכנה לתנועה ולא הרבה מעבר. העברה להילוך קדמי (יש רק אחד כזה) מסיעה אותנו לפנים, עדיין בשקט מופתי. 60 ק\"מ צנועים לפנינו, בעיר ובכביש המהיר.\nברחובות ליסבון לא מפתיע לגלות שנהיגה עירונית עושה טוב לפלואנס החשמלית. או לכל חשמלית בעצם. המהירות הנמוכה יחסית לא משפיעה כמעט על רמת הטעינה של המצבר, בעזרת החיווי קל מאוד לשמור על צריכת חשמל נמוכה, השקט ממכר ואופי פעולת המנוע - כוח מלא ובאופן מיידי - מסלק כל געגוע למנוע בנזין.\nאלא שלא הכל חיובי. המתלים שאמורים להתמודד עם 300 ק\"ג נוספים של סוללה ואורך מרכב, כויילו אחרת. הם נוקשים יותר, ומעבירים את מהמורות הכביש העירוני באופן מטריד מעט. כמה מטריד? עד כדי כך שניתן להגדיר אותה פשוט כ\"לא נוחה לשימוש\".\nעל הכביש המהיר הפך המומנט הזמין-בכל-רגע את הנהיגה ליעילה, אבל התשלום אינו זניח. הגבלת המנוע ל-95 כ\"ס אינה מועילה במיוחד במהירות גבוהה. המהירות המרבית מוגבלת - לטובת החסכון - ל-135 קמ\"ש, אך אפילו כך, ההאצה מעל 120 אינה משכנעת. נוחות הנסיעה השתפרה כמובן בזכות מהירויות גבוהה ואספלט סלול היטב.\nומה על טווח הנסיעה? עם שני אנשים בלבד ברכב, ללא כל מטען ובמהירות די קבועה, התגלה הטווח המובטח (180-190 ק\"מ) כאופטימי מאד. הנתונים שלנו הצביעו על טווח ריאלי של כ-120 ק\"מ, ולא יותר מכך. זאת, למרות נהיגה חסכנית יחסית על הכביש המהיר. יש לשער כי נהיגה עירונית טהורה, תגביל את הטווח עוד יותר.\nמלבד נושא הזיהום והעלות, רנו פלואנס החשמלית מציעה - בשונה מכל מכונית רגילה - שקט ממכר והרבה כוח מיידי. מצד שני היא מאד לא נוחה בעיר, וכמובן שטווח הנסיעה בה מאד מגביל. כמה מגביל? לפחות מנהיגת ההתרשמות שלנו, השימוש בחשמלית של אגסי יהיה רלוונטי רק לממעטים לנהוג בקרב מקבלי רכב מהעבודה. ועוד לא הגענו לחישובים כלכליים.\nהאם הבעיות ייפתרו בהמשך? אין ספק שכן. טובי המהנדסים שוקדים על הארכת הטווח, הוזלת עלויות ייצור, הקטנת המשקל והגודל הפיזי ועוד. בנוסף, מחיר הסוללה ירד בעתיד, ומחיר הרכב עשוי לרדת אף הוא בהתאם. ונכון, בעתיד.\nעד אז אין ספק ש\"החשמלית של אגסי\" מתאימה בעיקר לציי רכב מאד מיוחדים, אך לא ממש לקהל הפרטי. לפחות בינתיים, לפחות במחיר שדומה למכונית משפחתית רגילה."}
{"article_id": "0,7340,L-4189167,00.html", "header_title": "שביתת הרכבת החלה: \"נלחמים על הגב שלנו\"", "full_text": "הצפויים הבוקר (יום ג') בפעולת קווי הרכבת נגרמו, לפחות על פי ההצהרות הרשמיות, כתוצאה מהסכסוך המתמשך בין\n,\n\t והנוסעים, כרגיל, משלמים את המחיר מבלי לדעת מדוע. החלטת בית הדין בנושא אינה מכובדת, והוא צפוי להתכנס רק במהלך היום. בינתיים, חברי הוועד מבטיחים: נשבות עד שההנהלה תתעשת.\n\"אני מתוסכלת בצורה שלא תיאמן\", סיפרה ל-ynet מורן, צעירה מכפר יונה בשנות ה-20 לחייה שיצאה אמש לביתה מתחנת תל אביב מרכז. \"יש לי חופשי חודשי, אבל אף אחד לא מפצה אותנו, אין עם מי לדבר על השביתות שמתרחשות כל הזמן. החודש הוצאתי מאות שקלים על חניות ודלק. מתנהגים אלינו בצורה נוראית, אבל גם אם יתעללו בנוסעים, הם ישובו כי יש מקומות שפשוט אין פתרונות אחרים. המדינה צריכה להתערב ולמצוא פתרון\".\nתושב מישור החוף שנוסע למרכז באופן קבוע הוסיף כי \"צריך להוציא חוק שיהיה אסור להם לשבות. זה פוגע בעיקר בשכבות\nהחלשות, אבל אין ברירה. אני אמשיך לנסוע ברכבת כי אני חייב\".\nאור, חייל שנוסע על קו תל אביב-חיפה, דווקא הביע תמיכה במאבק חברי הוועד ואמר: \"זה לא תקין, אבל אם זה יביא לתפקוד טוב יותר של הרכבות, אני מוכן לספוג את זה\". חיילת אחרת מאזור תל אביב לא הראתה סימני הפתעה ואמרה לעומתו כי \"הם כל הזמן עושים את זה, זה ממש מעצבן. אין לנו ברירה אחרת ודרך אחרת להגיע לבסיס. הבעיה היא שיש חברת רכבות אחת בארץ\".\nעל פי גורמים בוועד העובדים של הרכבת ששוחחו עם ynet, \"המצב שהנוסעים נפגעים לא פשוט לנו. אנחנו לא אוהבים את השביתה הזו, אנחנו לא בעד שביתות, אבל התפישה שלנו היא שמי שפוגע בעובדים זו ההנהלה האטומה, שמנהלת מולנו מאבקי כוח לא לגיטמיים, הם אלה שמנהלים את המאבקים על גב הנוסעים\".\nלדבריהם, \"נהיה בשביתה עד שההנהלה תתעשת ותבין שהיא חייבת לדאוג לעובדיה. הם פוגעים בציבור, הרכבת היא של הציבור\".\nעלי חמודי, סטודנט שנסע על הרכבת האחרונה שיצאה ממודיעין, אמר כי \"אני נפגע מהשביתה בזמן האחרון הרבה כי אני צריך להגיע יום-יום מעכו לתל אביב. כנראה שבמדינה הזו רק דרך שביתות משיגים דברים\".\nלימור, נוסעת נוספת, סיפרה כי \"כולנו נפגעים. אתה תקוע, אתה לא יודע אף פעם מתי אתה יוצא ונכנס ומתי תגיע. כבר מזמן איבד ועד עובדי הרכבת את הלגיטימיות שלו מבחינתי. זה כבר לא מעניין בכלל בגלל שאתה דופק כמות כזו ענקית של אנשים שמעניינים לך את הסבתא, אז למה שאתה תעניין אותם. זה עבר את הגבול. אני מציעה שיפסיקו לעשות מלחמות על הגב של האנשים\".\nאדווה, לעומתם, קשרה את המאבק הנוכחי למתרחש בחברה הישראלית על רקע המאבק החברתי. \"אני חושבת שזה עוד נורה בשבילנו לעניין שהוא הרבה יותר מהותי, שזה האחדות שלנו בכלל בעם ישראל. אנחנו צריכים להפסיק להיאבק אחד בשני - אם זה ההנהלה והעובדים ואם זה בתחומים אחרים. אנחנו צריכים להגיע למצב שאנחנו עובדים יחד, בשיתוף פעולה, ואז גם לא נפגע אחד בשני וניפגע\".\nלאון, נוסע נוסף, סיפר כי \"אני ואשתי היינו צריכים בבוקר לנסוע לבקר את חמותי, אבל מיד כששמענו שיש שביתה היינו צריכים לארוז את המזוודה תוך 10 דקות ולרוץ לתחנת הרכבת לתפוס את הרכבת האחרונה. אני חושב שזה איום ונורא. הגיע הזמן שמישהו יעשה פה סדר בכל העניין הזה של עובדי הרכבת. זה לא יכול להיות שהם משביתים מתי שהם רוצים. לא יכול להיות שאין שום פיקוח. איפה מבקר המדינה כשצריך אותו?\", שאל.\nמוקדם יותר אתמול, הודיעו הוועד וההסתדרות על השבתת תנועת הרכבות בכל הארץ מהלילה. הרכבת האחרונה יצאה ממודיעין ב-23:04, ואחריה הופסק השירות. ההודעה פורסמה בעיצומו של מאבק משפטי מתמשך בין הנהלת הרכבת לעובדיה על מיקור חוץ של תחזוקת קרונות חדשים לחברה המייצרת אותם.\nההנהלה פנתה לבית הדין וביקשה להוציא צווי מניעה נגד העובדים ולהכריז כי הוועד מבזה את החלטתו לשוב לעבודה. במקביל, נוסעים רבים בתחנות הרכבת השונות בתל-אביב התבשרו על ביטול מיידי של נסיעות שתוכננו לצאת לכפר סבא ולהוד השרון. כך נפגעו שוב נוסעים רבים כתוצאה מהשיבושים - לאחר שבשעות הבוקר מצאו עצמם מאות אלפי בני אדם \"חסרי אונים ואסירים\" במאבק הפנימי, כהגדרתם.\nבהנהלת הרכבת הבהירו כי \"נציגי הוועד והעומדת בראשם מוכיחים שוב כי לקוחות החברה משמשים עבורם אך ורק כבני ערובה במאבקם למנוע את הקדמה ברכבת ישראל. כלי השביתה של עובדי הרכבת הפך לזול ומזלזל ואנו מגנים בכל תוקף את המהלך האגרסיבי וחסר האחריות של ועד עובדי הרכבת כלפי הציבור הישראלי\".\nהחיילים והסטודנטים הנדרשים לשירותי האוטובוסים בימי ראשון וחמישי לא יוסיפו על העומס הצפוי וחברות האוטובוסים מודעות להשלכות השיבושים. מנכ\"ל חברת מטרופולין, אילן קרני,  אמר: \"אנחנו לא צופים עומס גדול, אבל אנחנו ערוכים\nלתת תגבור במידה ונחוש כי העומס רב\".\nמאגד נמסר כי החברה פועלת בתפוקה מלאה בכל הקווים ואין לה יכולת לתגבר או להיערך על פי \"הצרכים של הרכבת\". בהנהלת אגד ציינו כי גם כך מסיעה החברה מעל למיליון נוסעים ביום. \"החל מהשעה 9:00 בבוקר נוכל לתת תגבור בקווים המקבילים לקווי הרכבת אך אם אכן יחליטו ברכבת לשבות, צפויים עומסים כבדים בשעות המוקדמות יותר\", נמסר מהחברה."}
{"article_id": "0,7340,L-4189443,00.html", "header_title": "יו\"ר ועד עובדי הרכבת איחרה לדיון: \"אין לי כנפיים\"", "full_text": "בבית הדין לעבודה בתל-אביב נערך בצהריים (יום ג') דיון סוער בעקבות\nשהוצא לעובדי הרכבת. נציגי ועד עובדי הרכבת לא הגיעו לדיון, והשופטת קבעה כי אם הם לא יגיעו עד 13:00, משטרת ישראל תדאג להביאם בכפייה לדיון שיתקיים ב-16:00. בסופו של דבר אנשי הוועד באו בסביבות 13:30 לבית הדין, באיחור של שעתיים וחצי.\nבינתיים אף רכבת עדיין לא חזרה למסלול, ומרבית תחנות הרכבת עדיין סגורות. מההסתדרות נמסר כי העובדים החלו לשוב לעבודה בשעות הצהריים. \"לפי מיטב ידיעת ההסתדרות והוועד, תנועת הרכבות כבר מתחילה לחזור לסדרה ובזמן הקרוב תתחדש התנועה במלואה\", נמסר בהודעת ההסתדרות. למרות הודעה זו, אף רכבת עדיין לא הגיעה לתחנה.\nיו\"ר הוועד גילה אדרעי טענה כי העובדים פעלו בהגינות ואמרה לכתבים: \"שנה וחצי אנחנו יושבים במשא ומתן תקוע, ידענו שאנחנו יכולים לפתוח היום בשביתה. מנכ\"ל החברה רוצה להשליך בנו רפש, הוא זה שהודיע על החזרת רכבת לראש העין ועל ביטול רכבות נוספות, אני מאוד מצטערת שבסוף הש\"ג אשם, אבל אנחנו עושים הכול לפי החוק\".\nאדרעי ביקשה \"קצת סבלנות, כמו שהייתה לכם כשהשבתנו לארבעה ימים עבור האוכלוסייה היותר חלשה\". היא הסבירה מדוע נציגי הוועד לא הגיעו: \"ביקשו שנגיע ב-13:00, אבל אני גרה בחיפה, אני מצטערת, אין לי כנפיים. גם אם אני אחראית על הרכבת, לוקח לי זמן להגיע. ב-11 בבוקר הספיקה רק עורכת הדין להגיע\".\nצילום: יהונתן צור ורועי עידן\nמוקדם יותר בדיון בבית הדין פנתה השופטת אפרת לסקר לעו\"ד מורן סבוראי, המייצגת את ועד העובדים, ושאלה: \"איפה הלקוחות שלך?\". היא מתחה עליהם ביקורת ואמרה: \"לא רק שלא קיימתם את צו בית המשפט, הם גם לא הגיעו לבירור\".\nבבית המשפט הוצגו בפני השופטת ראיות המבקשות להראות כיצד מונעים חברי הוועד מעובדי הרכבת לשוב לעבודה במילים, בגופם ואף בהצבת מכוניות בכניסה לתחנות.\nאבי אדרי, יו\"ר איגוד ועד עובדי התחבורה בהסתדרות, אמר כי בכוונת ועד העובדים לכבד את החוק, \"אף אחד לא ישחק עם החוק, ראשי הוועדים אינם משפטנים, היו צריכים להסביר להם שהם חייבים להגיע לפה\".\nהוא הוסיף כי ההחלטה לשוב לעבודה מיושמת בשטח. \"כבר קיבלתי עדכונים שכמה קטרים יצאו לשטח, הפקחים חזרו, הנהגים חזרו, העובדים מתחילים לחזור למקומות העבודה\".\nבועז צפריר, מנכ\"ל רכבת ישראל, אמר כי התנהלות הוועד חמורה מאוד. \"זה הצו השלישי שמופר ביממה האחרונה. חבל מאוד שציבור הנוסעים ממשיך וסובל בגלל התנהלות ברוטלית של ועד העובדים\".\nלדבריו, מאות עובדים רוצים לחזור לעבוד, אך דרכם נחסמת בכניסה לתחנות. \"ועד העובדים במקרה הזה מפר חוק ופוגע בציבור העובדים וציבור הנוסעים כאחד.\nמאות עובדים מתקשרים ושואלים 'איך אנחנו חוזרים לעבודה ומוציאים את הרכבות?'\".\nשביתת הרכבת\nאמש ב-23:04. העיצומים בפעולת קווי הרכבת נגרמים מהסכסוך המתמשך בין הנהלת הרכבת לחברי הוועד על מיקור חוץ של תחזוקת קרונות חדשים לחברה המייצרת אותם. ההנהלה פנתה לבית הדין וביקשה להוציא צווי מניעה נגד העובדים ולהכריז כי הוועד מבזה את החלטתו לשוב לעבודה.\nבעקבות זאת, התכנס בית הדין הבוקר והוציא צווי מניעה. ההנהלה הורתה לעובדים לשוב לעבודה, ההסתדרות ביקשה מהם לכבד את החלטת בית הדין, אך הם לא מיהרו לחזור."}
{"article_id": "0,7340,L-4138544,00.html", "header_title": "\"עישון נרגילה מגדיל משמעותית סיכוי לתאונה\"", "full_text": "זה אולי ישמע לכם אולי מופרך, אך כעת יש לכך אישור אקדמי - חוקרים מהטכניון, אוניברסיטת חיפה והמרכז הרפואי בצפת, טוענים כי ממחקר מקיף שערכו, עולה כי עישון נרגילה גורם לעלייה משמעותית במספר תאונות הדרכים ועבירות התנועה שביצעו נהגים אשר השתמשו בכלי העישון הפופולארי.\n\"נהגים שעישנו נרגילה לקחו יותר סיכונים בזמן הנהיגה\", מסבירים החוקרים. \"הנרגילה (גם) הפחיתה את הזהירות ואת יציבות הנהיגה. מיד לאחר עישון\nראוי להזכיר כי מחקרים שנערכו בעבר העלו כי\n.\n\t על-פי מחקר שנערך בשנה שעברה בבית החולים רמב\"ם, עישון נרגילה גורם לפגיעה משמעותית בתפקוד הריאות, עלייה בלחץ הדם והדופק, וכן לירידה בריכוז החמצן בדם. החוקרים מרמב\"ם אף טענו כי במנת נרגילה אחת יש כמות ניקוטין השווה ל-10 סיגריות וכמות רעלנים השווה ל-100 סיגריות.\nעל-פי המחקר, מיד לאחר עישון נרגילה נרשמה בקרב המשתתפים עלייה משמעותית בדופק וירידה בריכוז החמצן בדם. גם חצי שעה לאחר העישון, כך מבהירים החוקרים, נמדדו דופק מהיר וריכוז נמוך של חמצן בדם. במקביל לשינויים אלה נצפו שינויים בהתנהגות המשתתפים. למשל, מיד לאחר עישון נרגילה נצפתה עלייה משמעותית בשיעור הנהגים שלא צייתו לרמזור אדום.\n\"תוצאה זו יכולה להיות מוסברת על-ידי היפוקסיה (מחסור בחמצן, ש.ה) חזקה ועמוקה, שנגרמת כתוצאה של עישון נרגילה\", כותבים החוקרים, \"היפוקסיה עמוקה גורמת בין היתר לתחושה של אופוריה וללקיחת סיכונים גדולים יותר\". תופעות-לוואי נוספות של היפוקסיה, כמו עייפות וחוסר ריכוז, עשויות להסביר ביצוע עבירות תנועה נוספות, כמו חציית קו הפרדה וסטייה מנתיב הנסיעה.\nבדיקת התנהגותם של המשתתפים נעשתה באמצעות סימולטור נהיגה, שכלל שלושה תרחישים: לפני עישון נרגילה, מיד לאחר העישון, וחצי שעה לאחר העישון. בכל התרחישים נדרשו המשתתפים להתמודד עם נהיגה עירונית ובין-עירונית, במהלכה גם נתקלו באירועים בלתי-צפויים - כמו התפרצות הולכי-רגל, חציית כלי רכב את נתיב הנסיעה, ושינויים בתנאי הדרך.\nלדברי החוקרים, תוצאות המחקר חד-משמעיות: לאחר עישון נרגילה נרשמו עלייה במספר עבירות התנועה, ירידה בריכוז וביציבות הנהיגה, ומעורבות מוגברת בתאונות דרכים. \"לעישון נרגילה יש השפעה משמעותית על התנהגות הנהיגה ועל הסיכון למעורבות בתאונות\", מסכמים החוקרים.\nלדברי החוקרים, ממצאי המחקר יוכלו לשמש כבסיס לפעילויות הסברה, חקיקה ואכיפה, שיימנעו מנהגים מלעשן נרגילה לפני הנהיגה. עם זאת, איסור העישון עלול להתברר כבלתי-אפשרי, שכן אכיפתו צפויה להיתקל בבעיות חוקיות ויישומיות רבות. ראוי גם להזכיר כי המחקר הוא ראשוני בלבד, וגם החוקרים עצמם אומרים כי \"יש צורך במחקרים נוספים בכיוון זה\".\nיש לציין כי גם ברשות הלאומית לבטיחות בדרכים\n.\n\t לאחרונה הצהיר בכיר ברשות כי \"גילינו שהנרגילה, שמאוד נפוצה אצל החבר'ה הצעירים, גורמת לעייפות... נרגילה זה משהו נורמטיבי, היא לא אסורה על-פי חוק. (ו)מתברר שמי שצורך את זה, מרגיש הרבה יותר עייף\".\nהבכיר אף הוסיף כי \"יש לנו השערה שאחת התאונות היותר מפורסמות שאירעו לאחרונה, הייתה אולי כתוצאה מזה שהנהג השתמש בנרגילה בזמן שקדם לעלייתו על ההגה\". עם זאת, הוא סירב לומר באיזו תאונה מדובר. תוצאות הבדיקה שעורכת הרשות צפויות להתפרסם בשנה הבאה."}
{"article_id": "0,7340,L-4190628,00.html", "header_title": "פרארי קליפורניה - לכל כיס, ובתנאי שהוא עמוק", "full_text": "פרארי מרעננת את הקליפורניה, מכונית הקופה-קבריולה הספורטיבית\n.\n\t הקליפורניה המחודשת לא עברה שינויי עיצוב, שכן  היא בכל מקרה נחשבה לאחת המכוניות היפות בסביבה. העדכון אם כך התמקד במה שבאמת חשוב לנהגי פרארי: עוד כוח, פחות משקל ויכולת דינמית משופרת. בהמשך השנה היא תגיע גם לכביש, כולל זה המקומי.\nאת תוספת הכוח השיגה היצרנית בעזרת שינויים במערכת ניהול המנוע ועיצוב שונה לסעפות הפליטה של ה-V8 הגדול (4.3 ליטר). ביחד הם הובילו לתוספת\nמי שיחפוץ ביכולת גבוהה עוד יותר, יוכל להזמין גם חבילת שיפורים דינמיים שמכונה \"Handling Speciale\" (\"התנהגות מיוחדת\" באנגלו-איטלקית). ערכה זו תכלול בולמים מתכווננים עם זמן תגובה מהיר משמעותית, קפיצים מוקשחים וכיול אגרסיבי יותר, כל זאת במטרה להעניק התנהגות כביש ספורטיבית (עוד) יותר."}
{"article_id": "0,7340,L-4198843,00.html", "header_title": "עיני: כץ לא מחפש הסכם, הוא מחפש מלחמה", "full_text": "כך מכנה היום (ב') יו\"ר ההסתדרות, עופר עיני,\n,\n\t ליישם ארגון מחדש של רכבת ישראל באופן חד-צדדי, וללא שיתוף של ועד העובדים. עיני מתבטא בחריפות חסרת תקדים כלפי השר, ומצהיר כי מעולם לא הגיע להסכם עמו בנוגע ליישום הסכם כלשהו ברכבת.\nזאת, בניגוד לדברים שאמר היום השר כץ, ולפיהם יו\"ר ההסתדרות הסכים להצעות פשרה שהעלו הנהלת החברה ומשרדי הממשלה, אך יו\"ר ועד הרכבת, גילה אדרעי, מנעה ממנו מלחתום על הסכם.\n\"שר התחבורה עשה היום צעד שהינו הפקרות לשמה וחוסר אחריות ממדרגה ראשונה כלפי ציבור העובדים והנוסעים ברכבת\", אומר עיני, וגם מבהיר כי \"בשבועיים האחרונים ניהלתי, בשיתוף מלא של ועד עובדי הרכבת, משא ומתן אינטנסיבי עם הנהלת הרכבת ונציגי האוצר. הושגה התקדמות ניכרת, אולם בשום פנים ואופן לא היה הסכם, ודאי שלא עם שר התחבורה\".\nעל-פי הודעת השר מהיום, הנהלת הרכבת תחל באופן מיידי ביישום ארגון מחדש של החברה, שיכלול הקמה של חברות-בת שיעסקו בתחזוקה, פיתוח עסקי והובלת מטענים. החברות יוקמו בשיתוף פעולה עם המגזר הפרטי, ובמקביל תעביר הרכבת את ביצוע התחזוקה ב-132 קרונות לידי היצרנית, חברת בומברדייה.\n\"ישראל כץ החליט לבצע פרובוקציה באמצע משא ומתן שמתנהל ומתקדם\" מוסיף עיני. \"זהו דבר חסר תקדים, שאני מתקשה לזכור כמותו בשנים האחרונות ביחסי העבודה. כץ כנראה אינו מחפש את ההסכם אלא את המלחמה עם העובדים לשם מלחמה. הוא רוצה לפתות אותם לשביתה על מנת להבאיש את ריחם בעיני הציבור וכדי לצבור נקודות\".\nבדבריו, מעניק יו\"ר ההסתדרות גיבוי מלא לוועד עובדי הרכבת, שמתנגד נחרצות לתוכנית שהציג השר כץ. עיני גם מטיל על שר התחבורה את מלוא האחריות לצעדים שעשוי כעת לנקוט הוועד. \"ההסתדרות אינה מתכוונת ליפול למלכודת של כץ, אלא לנהוג באחריות לטובת ציבור הנוסעים ברכבת והעובדים\", מבהיר עיני. \"אני קורא לשר לחזור בו מהחלטתו הנמהרת והלא-אחראית, ולהמשיך את המשא ומתן. זאת, כדי לא ליצור הסלמה ביחסי העבודה ופגיעה באזרחים. במקרה כזה האחריות תהיה עליו בלבד\".\nיו\"ר מפלגת העבודה, שלי יחימוביץ, הגיבה אף היא לדברים שאמר כץ, טענה כי השר מעוניין אך ורק להפריט את הרכבת ולהעבירה לידי בעלי הון. \"הפרטת"}
{"article_id": "0,7340,L-4130613,00.html", "header_title": "בודקים: האם נרגילה מגדילה הסיכוי לתאונה", "full_text": "ל-ynet נודע כי הרשות הלאומית לבטיחות בדרכים, בודקת בימים אלה את השפעת עישון נרגילה על נהגים, תוך התמקדות בהשפעתה על רמת העירנות. ממצאים רשמיים עוד אין כמובן, אך גורמים ברשות אומרים כי בידיהם ממצאים המוכיחים כי עישון\nבכיר ברשות לבטיחות הסביר כי \"במסגרת בדיקה שאנחנו עושים, גילינו שהנרגילה, שמאוד נפוצה אצל החבר'ה הצעירים, גורמת לעייפות\". לדבריו, \"נרגילה זה משהו נורמטיבי, היא לא אסורה על-פי חוק. (ו)מתברר שמי שצורך את זה, מרגיש הרבה יותר עייף\". כאשר נשאל האם נבדקה השפעת סוג מסוים של טבק, אמר אותו בכיר כי \"מאחר שהנושא (עדיין) בבדיקה, אני מעדיף לא להיכנס לעניין הזה\"."}
{"article_id": "0,7340,L-4189292,00.html", "header_title": "למרות צו המניעה: העובדים לא חזרו לרכבות", "full_text": "בפעם המי יודע כמה בתקופה האחרונה, תחנות הרכבת שוב נטושות - ושוב בגלל\nהבוקר (יום ג') הוציא בית הדין האזורי לעבודה בתל-אביב צווי מניעה וקבע כי על העובדים לשוב לעבודה עד 9 בבוקר, אבל החלטתו שוב לא כובדה. אנשי הוועד חסמו את הכניסה למוסך המרכזי בלוד והעובדים לא הגיעו לתחנות הרכבת. השיבושים בתנועת הרכבת צפויים להימשך גם בהמשך היום.\nתחנת הוד השרון לא נפתחה גם אחרי צו המניעה שהוציא בית הדין, רבים מהנוסעים התייאשו והחליטו לנסוע באוטובוס. לתחנת רכבת מרכז ולתחנות אחרות העובדים עדיין לא הגיעו. מקורות בהנהלת הרכבת אמרו כי בעקבות זאת הגישה ההנהלה - בפעם השניה תוך 24 שעות - בקשה לביזיון בית הדין.\nלאחר שההסתדרות והאוצר הגיעו בתחילת השבוע להסכמים שהובילו לסיומה של\n,\n\t אתמול ב-23:04 שוב פתחו עובדי הרכבת בשביתה - והפעם בגלל ארבעה קטרים. הנוסעים, שכבר רגילים לחפש תחליפים, לא היו מופתעים. \"ברכבת עושים מה שבא להם, זה לא מוצדק\", אמר אופיר, חייל בן 21 מפתח-תקווה, שהגיע הבוקר לתחנת רכבת מרכז, והבין שהרכבת לא תגיע.\n\"בדרך כלל אני לוקח רכבת לבסיס באזור באר-שבע. היום הגעתי מוקדם לתחנת רכבת ארלוזורוב ב\nוגיליתי ששוב שובתים\", סיפר החייל. \"אני מחכה לאוטובוס וזה יגרום לי לאחר בשעה לבסיס. זה מבאס, כי היה לי חשוב להגיע מוקדם. קמתי בהתאם לזה ובסוף כלום לא משנה. לא הופתעתי שיש שוב שביתה, אבל זה הופך להיות בעייתי. הם עושים מה שבא להם, זה לא מוצדק, זה דופק חיילים, סטודנטים, תושבים מהצפון, תושבים מהדרום. את כולם. ולהם לא אכפת\".\nהעיצומים בפעולת קווי הרכבת נגרמים מהסכסוך המתמשך בין הנהלת הרכבת לחברי הוועד על מיקור חוץ של תחזוקת קרונות חדשים לחברה המייצרת אותם. ההנהלה פנתה לבית הדין וביקשה להוציא צווי מניעה נגד העובדים ולהכריז כי הוועד מבזה את החלטתו לשוב לעבודה. בעקבות זאת, התכנס בית הדין הבוקר והוציא צווי מניעה. ההנהלה הורתה לעובדים לשוב לעבודה, ההסתדרות ביקשה מהם לכבד את החלטת בית הדין, אך הם לא מיהרו לחזור. ב-11 ייערך דיון נוסף בבית הדין בין הצדדים.\nיעל, חיילת בת 19 מבאר-שבע, קמה ב-4:30 בבוקר במקום 5:30: \"אני משרתת באזור המרכז. ידעתי כבר אתמול שיש שביתה ונאלצתי לקום שעה קודם כדי לקחת אוטובוס מוקדם מהרגיל, מהפחד שאם אעלה על האוטובוס שעה לאחר מכן הוא כבר יהיה עמוס, ולא יהיה לי מקום. ברכבת זה לא היה קורה. אני לא מבינה למה העובדים שובתים, אני מקווה שיש להם סיבה טובה, אבל אני כבר רגילה לשגרת שביתת הרכבות\".\nברציף הנטוש בכל זאת נמצאה מישהי אחת על הספסל שלא שמעה על השביתה. \"הגעתי לפה וראיתי בלוח הזמנים הדיגיטלי שהרכבות עובדות\", אמרה שרה ברנס, עולה מצרפת בת 22. \"לא היה שום שלט ולא היה לי את מי לשאול אז ירדתי לרציף, אני מחכה לרכבת לראש העין\". כשהבינה שיש שביתה סיפרה שהיא רגילה לכך מצרפת, אך זו פעם ראשונה שהיא נתקלת בשביתת רכבות בישראל. \"יהיה לי בכלל איך להגיע לראש העין? מה אני עושה?\".\nגם בתחנה המרכזית ב\nלא היו עומסים חריגים, אבל גם שם הנוסעים כעסו על התנהלות ועד עובדי רכבת ישראל. \"אני כבר לא נוסעת ברכבת אלא רק באוטובוס. עליהם אפשר לסמוך\", אמרה אחת הנוסעות. \"אנחנו לא סומכים על הרכבת בבאר שבע\", אמרה הסטודנטית רחל שנאלצה לקחת אוטובוס לתל אביב ללימודים. \"אחת לחודש לפחות יש השבתה וזה פוגע בשגרת החיים. אם זה לא שביתה, אז זה עבודות תשתית. זה מתסכל ואף אחד לא עושה עם זה כלום. זה ביזיון\".\nב\nהנוסעים למודי הניסיון כלל לא טרחו להגיע לתחנות הרכבת ופנו היישר לתחנות האוטובוס הסמוכות. רבים מהם כלל לא ידעו מדוע הרכבת מושבתת הפעם והיו בטוחים כי מדובר בהמשך השביתה מהשבוע שעבר - המאבק על זכויות עובדי הקבלן. לאוניד ליברמן, תושב הקריות שהיה בדרכו לקורס בתל-אביב, שמע על ההשבתה רק בדרך לתחנה: \"אין סיכוי שאגיע בזמן. שמעתי על הסיבות לשביתה הזאת ואני ממש לא מצדיק אותה. אם מבחינה כלכלית שווה להחזיק בחברה חיצונית שתיתן שירותים לרכבת,\nאז צריך להחזיק בחברה חיצונית\".\nתושבת\nהייתה עוד יותר נחרצת: \"הדבר הזה מאוד מעצבן, אנשי הרכבת עברו את כל הגבולות וזאת עבריינות שצריך להפסיק אותה. זה לא עסק פרטי שהם יכולים לשחק בו איך שבא להם. בגלל השביתה הזו הפסדתי יום עבודה\".\nלנה, תושבת\n, סיפרה שלא ידעה על השביתה. \"אני צריכה לנסוע לתל אביב למקום עבודתי ועכשיו אאלץ לבזבז כסף על מונית ספיישל\"."}
{"article_id": "0,7340,L-4009128,00.html", "header_title": "מחקר ברמב\"ם: נרגילה מזיקה כמו 100 סיגריות", "full_text": ". החוקרים, מבית החולים רמב\"ם, מזהירים כי הנרגילה מכילה כמות עצומה של רעלנים וטבק החודרים ישירות לגוף בהיעדר פילטר, ומזיקים הרבה יותר מסיגריות. זהו אינו המחקר הראשון שחושף את הסכנות שבנרגילה. ב-2009 מצאו חוקרים בבריטניה כי עישון של נרגילה בודדת\n,\n\t בהשוואה לאלה מעישון סיגריה בודדות.\nתערובת הפירות שמצוירת על אריזת הטבק מכילה מולסה (חומר מתוק שמופק מסוכר) וכן זפת, בנזופירן, ארסן, כרומיום ועופרת, שעלולים לגרום מחלות סרטן שונות, כמו סרטן הריאה, החניכים, השפתיים ושלפוחית השתן.\nהגילאים עמד על 32 וכלל נשים וגברים. כל הנבדקים הוזמנו לעשן נרגילה זהה ובה טבק בטעם תפוח הקרוי Double Apple מתוצרת מיובאת ממצרים, חברה פופולרית בישראל, וגחל זהה.\nעוד נמצא כי רמת הקרבוקסיהמוגלובין עלתה יותר בנשים מאשר בגברים. ממצא זה, לדברי החוקרים, מתאים לעובדה הידועה שנשים רגישות יותר לפגיעות הטבק מאשר גברים. המחקר הראה גם כי חלה עלייה בדופק ובלחץ הדם של הנבדקים לאחר העישון וירידה משמעותית בתפקודי הריאות, עובדה המרמזת, לדברי החוקרים, כי הנרגילות עלולות לגרום למחלת ה- COPD (מחלת ריאות כרונית קשה) בדומה לסיגריות.\n\"הנרגילה נראית תמימה בזכות המים וריח הפירות, אך היא מסוכנת ביותר\",\nסיכמה פרופ' בנטור, \"המחקר שלנו הראה כי די בעישון חצי שעת נרגילה כדי להביא לשינויים הרסניים בגוף. גם ממחקרים קודמים רואים שעישון נרגילה מעלה שכיחות של סרטן ריאות, ברונכיטיס וגם זיהומים בשל ההעברה מפה לפה כמו גם עליית לחץ דם ועלייה בשכיחות מחלות לב וכלי דם, הרבה יותר מסיגריות. ההורים חייבים לדעת שהנרגילות אינן תמימות ולמנוע מהילדים להתחיל לעשן נרגילה, הרגל שיכול להפוך לכרוני ומסוכן – לא פחות מעישון סיגריות\"."}
{"article_id": "0,7340,L-4135541,00.html", "header_title": "רנו קנגו חשמלית - זה יכול לעבוד כאן?", "full_text": "זוכרים את\nהמכונית החשמלית המשווקת בישראל על-ידי חברת בטר פלייס של שי אגסי? ובכן, לצד המשפחתית שניתן לרכוש כאן בצמוד לחבילת שימוש, הוצגה לנו גם רנו קנגו המסחרית - אלא שהפעם בגרסה חשמלית. אלא שבניגוד לפלואנס ZE שתשווק אצלנו רק בגרסת סוללה מתחלפת, הקנגו החשמלית תוצע תוך מספר חודשים למכירה עם סוללה פשוטה, והיישר מאולם התצוגה של היבואנית, חברת קרסו. הטעינה?\n.\nואיך היא נוסעת? ובכן, הקנגו החשמלית - מסחרית קטנה שמבטיחה (ומקיימת) להיות ממש שקטה, אינה סובלת ממספר בעיות ההופכות את הפלואנס המשפחתית\nמצוידים במידע הזה יצאנו לסיבוב התרשמות קצר. וקצר הוא אכן היה, שכן הקנגו הועברה לידינו לצורך נסיעה של כ-20 ק\"מ בלבד. אכן, כמו בפלואנס, גם כאן הוגבל טווח המבחן באופן קיצוני. ומה הצלחנו אם כך ללמוד על רנו קנגו החשמלית בסיבוב הקצר? ראשית, שהמנוע שלה מספק האצה סבירה בלבד בתנאים עירוניים, אך הביצועים שלו על הכביש הבין-עירוני ובעליות, אינם משכנעים. ואנחנו עדינים כאן, שכן הנסיעה הייתה ללא כל מטען באחורי המסחרית.\nבסופו של דבר, ולמרות שמדובר במנוע חשמלי המייצר את כל הכוח כבר בסל\"ד סופר-נמוך, 59 כ\"ס זה באמת מעט. מלבד זאת, בהתחשב בעובדה שאנחנו נוסעים במכונית חשמלית, בה המרחק מעמוד טעינה הופך מאד משמעותי, תגובה קיצונית של \"מד הצריכה\" לכל מ\"מ נוסף של לחיצת דוושה, הטרידה אותנו. אין ספק כי כדי לנהוג כאן ביעילות, או במילים אחרות \"לשמור כמה שניתן על רזרבות חשמל\", יש להקפיד מאד על נהיגה מתונה.\nשנית, מקדם השקט של המנוע, יחד עם המבנה האופייני של הקנגו הלא אווירודינמי בעליל, יחד עם חלל ההטענה הגדול מאחור, יצרו רעש שהודגש עוד יותר על-ידי הצמיגים. מצד שני, נוחות הנסיעה העירונית המאד-לא-מרשימה בפלואנס, הייתה כאן טובה מאוד, עם ספיגת מהמורות יעילה ביותר.\nמחיר בישראל עדיין אין, אך החשיפה הרשמית באירופה מתוכננת לזמן המאד-קרוב. ושם, נא להקשיב בקרסו, תעלה הגרסה החשמלית בדיוק כמו גרסאות בעירה פנימית בזבזניות ומזהמות. מבחינתנו לפחות, אם כך יהיה הדבר גם בישראל, הרי שעבור נהגים הזקוקים ליכולת מסחרית באזורים עירוניים - ויוכל להטעין \"ליד העסק\", זו עשויה להיות אלטרנטיבה ירוקה ומאד מעניינת."}
{"article_id": "0,7340,L-4139425,00.html", "header_title": "מבחני ריסוק: טנדר הפתיע לטובה, מיניוואן לרעה", "full_text": "11 מ-12 מכוניות חדשות שנבחנו לאחרונה על-ידי ארגון הבטיחות האירופי יורו-NCAP, זכו לציון כולל מרבי של חמישה כוכבים. כך עולה מתוצאות סבב המבחנים האחרון שערך הארגון, המתפרסמות היום (ד'). והחדשות הטובות עוד יותר: לראשונה זוכה בציון המרבי גם טנדר, רכב מקטגוריה הנחשבת לנחותה בטיחותית. פורד ריינג'ר זכה בחמישה כוכבי בטיחות וציונים פרטניים מרשימים במיוחד. החדשות הרעות מגיעות רק מכיוון גרסת לנצ'יה לוויאג'ר של קרייזלר - ארבעה כוכבי בטיחות בלבד.\nרק לנצ'יה וויאג'ר, מיניוואן המבוסס על דגם של קרייזלר בעל אותו שם, קיבל ציון של ארבעה כוכבים. בהגנה על מבוגרים וילדים, קיבל הוויאג'ר ציונים מאכזבים של 79% ו-67%, בהתאמה. עם זאת, בארגון מציינים כי \"המיניוואן הציג שיפור מבטיח בהשוואה לתוצאות מ-2007, אז הדור הקודם שלו לא קיבל אף כוכב במבחן ההגנה על הולכי-רגל\".\nשני דגמים נוספים שמגיעים לאירופה בעקבות רכישת קרייזלר בידי פיאט, לנצ'יה תמא החדשה (מבוססת על קרייזלר 300) ופיאט פרימונט (מבוסס על דודג' ג'רני), קיבלו חמישה כוכבים. עוד קיבלו את הציון המרבי: אודי Q3, יונדאי ולוסטר, שברולט קפטיבה, ואופל זפירה ואסטרה GTC."}
{"article_id": "0,7340,L-4199099,00.html", "header_title": "גילה אדרעי, יו\"ר ועד הרכבת: \"הנושא אינו כסף\"", "full_text": "למרות שבחודשים האחרונים הרבתה להתבטא פומבית בעניין סכסוך העבודה החריף ברכבת ישראל, שמרה אתמול (ב') יו\"ר ועד העובדים, גילה אדרעי, על דממה. כלפי חוץ לפחות. לידי ynet הגיע מנשר פנימי שהפיצה אתמול בקרב עובדי הרכבת, ובו היא מגיבה לטענות הקשות שהטיחו בה שר התחבורה, ישראל כץ, והנהלת החברה, ולפיהן היא האחראית הבלעדית לפיצוץ המשא ומתן בין הצדדים.\n\"נציגות העובדים הסכימה לחלק גדול מהבקשות של הנהלת הרכבת\", היא כותבת, ובכך מנסה להפריך את דברי השר כץ אתמול, שטען כי אדרעי מנעה מיו\"ר ההסתדרות חתימה על הסכם עם ההנהלה. \"גילינו אחריות ויכולת להגיע לפשרות כואבות מאוד מבחינתנו\", היא ממשיכה. \"עשינו זאת מתוך ראיית טובת החברה ולקוחותיה\".\n\"עובדי החברה נמצאים כיום כמעט שנה ללא הסכם עבודה, ואנו אמורים לדון על תוספות שכר כחלק מהסכם שכר רגיל\", ממשיכה אדרעי. אלא שלטענתה, המאבק שמנהל כעת הוועד כלל אינו נוגע לשכר העובדים. \"אוכל לומר באחריות כי הנושא אינו כסף\", היא מבהירה. \"אנו נאבקים למען עתיד החברה, וצורת ההעסקה בה\".\nדברים אלה, שמתייחסים לשביתה הכללית במשק בחודש שעבר, זהים לטענות שהעלתה ההסתדרות לפני כשבועיים, בפנייה לבית הדין האזורי לעבודה. \"רק לאחרונה נחתמו הסכמים קיבוציים כלליים במשק, המתייחסים הן למגזר הפרטי והן למגזר הציבורי וקובעים כי עובדי ליבה ועובדי כתף יועסקו במסגרת העסקה ישירה\", אמרו בהסתדרות. \"והנה, עוד לא יבשה הדיו על ההסכם האמור וכבר מנסה המדינה לחמוק מהעקרונות עליהם חתמה\".\nנגד אדרעי נמתחת בתקופה האחרונה ביקורת חריפה בתוך הרכבת עצמה, מצד עובדים וגם חברי ועד. בשיחה עם ynet, תוקף היום מקור בחברה את התנהלותה. \"מהיום שהיא נבחרה, אדרעי עסוקה רק בפרסום האישי שלה, וכל העובדים נפגעים מזה\", הוא אומר. \"גם ההחלטה אתמול של שר התחבורה, וגם השנאה של הציבור כלפינו - הכל נובע מההתנהלות שלה. אנחנו משלמים את מחיר הכישלון שלה\".\nלדברי המקור, החלטותיה של אדרעי בחודשים האחרונים להשבית או לשבש במפתיע את תנועת הרכבות, גרמו לכך שכעת מעוניינים משרדי הממשלה לפרק את החברה. \"במשך שנה היא ניהלה מלחמה כדי שלא נקבל מיקור חוץ של תחזוקה, ועכשיו אנחנו מקבלים שלוש חברות-בת. זה בעצם שלוש הפרטות. אף אחד לא חלם אפילו שזה מה שיקרה בסוף\".\nעל בחירתה שלא להגיב בחריפות להחלטת השר אתמול, ולהשבית מיידית את הרכבת, אומר מקור כי \"פתאום היום היא לא רוצה ליפול למלכודת של כץ? עכשיו היא מקבלת את השכל? היא הייתה צריכה לחשוב על זה קודם, לפני שהיא פגעה בעובדים ובנוסעים\"."}
{"article_id": "0,7340,L-4137705,00.html", "header_title": "מתחילת השנה - 341 הרוגים בתאונות דרכים", "full_text": "הקטל בדרכים אינו פוסק. מספר ההרוגים על כבישי ישראל מתחילת השנה, עלה השבוע ל-341 בני אדם - עליה של מספר אחוזים לעומת אשתקד, וזינוק מדאיג לעומת שנת 2009, בה נהרגו באותה תקופה 302 בני אדם. השבוע נהרגו ארבעה הולכי רגל, לאחר שנפגעו ממכוניות חולפות - שניים מהם על כבישים מהירים, ושניים נוספים בכבישים עירוניים בחיפה. לפי נתוני הרשות הלאומית לבטיחות בדרכים, מתחילת השנה נהרגו על כבישי ישראל 325 בני אדם. יש לזכור כי נתוני הרשות מסתמכים על דיווחי משטרת ישראל."}
{"article_id": "0,7340,L-4197111,00.html", "header_title": "דפני ליף לצד גילה אדרעי: \"עצרו הפרטת הרכבת\"", "full_text": "בעתירה דחופה שהגישו היום (ה') לבג\"ץ, טוענים מובילי המחאה החברתית כי הסכם התחזוקה שנחתם בין רכבת ישראל והיצרנית, חברת בומברדייה, נועד להביא להפרטת הרכבת. בעתירה נטען כי המהלך שמובילה הרכבת דומה להקמה והפעלה בית הכלא הפרטי, שבוטלה בפסק דין של בג\"ץ מ-2009.\nליף ויונה, ביחד עם שלושה עותרים נוספים, מבקשים מבג\"ץ להוציא צו-ביניים, שיעצור לאלתר את יישום הסכם התחזוקה. יש לציין כי ההסכם ממילא אינו\nנקודה נוספת שמעלים העותרים נוגעת ישירות לוועד העובדים: לטענתם, \"אין בישראל עובדי תחזוקה מיומנים לתחזוקת רכבות, למעט עובדי חברת הרכבת עצמם, וגם לפיכך אין זה ברור מהי ההצדקה להעברת העבודה מידם של עובדי הרכבת האמונים על תחזוקת קרונות כאלה ממש... לחברה אחרת\". ראוי להזכיר כי במשרדי הממשלה, ואף בהנהלת הרכבת, טוענים כי תחזוקת הקרונות כיום אינה מבוצעת ברמה גבוהה מספיק.\nאת העותרים מייצגים עורכי דין המשמשים גם כיועצים משפטיים של ועד עובדי הרכבת, ומתוקף תפקידם מייצגים את הוועד בהליכים המתנהלים בבית הדין לעבודה - גם הם בעניין תחזוקת הקרונות, וצעדי המחאה שנוקטים העובדים.\nהטענה העיקרית שמעלים ליף ויונה היא שהעברת התחזוקה לידי היצרנית היא חלק מהפרטה \"זוחלת\", אותה מעוניינים משרדי הממשלה והנהלת הרכבת לבצע. לטענתם, ההחלטה להעביר את התחזוקה ליצרנית אינה סבירה, וקבלתה נעשתה ללא שיתוף הציבור, ותוך התעלמות מאינטרסים לאומיים. ההחלטה התקבלה, כך מציינים העותרים, \"ללא התייחסות כלשהי להשלכות הציבוריות הרחבות של מהלך זה, שאינו אלא - בסופו של יום - מהלך של הפרטה\".\nלמעשה, ליף ויונה רומזים כי מאחורי המהלך עומדים אינטרסים כלכליים: \"האם אינטרס עסקי זר, הוא המניע פרטים מסוימים המושכים בחוטים בגורמים ציבוריים אלה? האם אינטרס אחר?\", שואלים השניים באמצעות עורכי דינם. בישיבות דירקטוריון הרכבת שבהן אושר ההסכם, נטען כי לא עלו \"שיקולים ענייניים, ציבוריים, המצדיקים את מיקור החוץ\". אותן ישיבות, כך מוסיפים העותרים, \"התנהלו בסודיות וחוסר שקיפות\".\nנקודה נוספת שבה נתלית העתירה היא אחריותה לכאורה של חברת בומברדייה לתקריות בטיחות חמורות ברכבת ישראל. בין השאר, כך נטען, החברה אחראית לשריפת קרונועים בדצמבר 2010 ונפילת רכבת ממסילה ליד כפר מנחם, ב-2009. ראוי לציין כי טענות אלה נדחו בעבר בתקיפות על-ידי היצרנית, ומקורות בחברה אף טענו בעבר בשיחות עם ynet כי לפחות חלק מתקריות הבטיחות אירעו כתוצאה מליקויים במערך התחזוקה של הרכבת עצמה.\nיתרה מכך: מנכ\"ל הרכבת לשעבר, יצחק הראל, אף הודה בעבר כי חלק מתהליכי העבודה ברכבת אינם מבוצעים כהלכה, ועלולים לגרום לליקויי בטיחות. בדו\"ח פנימי שחשף ynet לפני כשלוש שנים, מצוטט הראל כאומר \"יתכן שתהליכי החיסכון וההתייעלות שהתרחשו בשנים האחרונות, הובילו לביטול בעלי תפקידים שונים, אשר עסקו בתהליכי התפעול השונים\". לאור זאת, הביע המנכ\"ל את חששו כי \"תהליכי התפעול אינם מתקיימים ברמת הבטיחות הנדרשת\".\nכאמור, ליף ויונה טוענים כי המדינה מבצעת הפרטה \"זוחלת\" של הרכבת. אלא שלדבריהם, אין היא מוסמכת לעשות זאת: \"המדינה (אינה) רשאית להתנצל מחובתה, ולהפריט שירות שנועד להיות ציבורי, והכרוך בזכויות יסוד כגון זכות התנועה, במובן הרחב של המילה... ניתן, אם כן, להרחיב את הטיעון המשפטי שהתקבל בבג\"ץ 'בתי הכלא', אשר לפיו המדינה אינה יכולה להפריט את סמכויות הליבה השלטוניות, ולומר כי ישנן סמכויות נוספות שאינן ניתנות להפרטה\".\nהפרטת הרכבת, כך הם ממשיכים, תפגע בזכות התנועה - שהיא זכות-יסוד. \"עצם היותה של זכות התנועה המוגנת באמצעות תנועת רכבות ברמה הארצית, שהיא סדירה, מגיעה לקצווי ארץ ובמחיר אפשרי השווה לכל נפש, תוך הפעלתם של קווים מסוימים גם אם אינם 'רווחיים', היא זכות יסוד בעלת חשיבות, שעצם העלות שלה אינה מצדיקה הימנעות מהפעלתה - או התנערות משמירתה - על ידי המדינה והגופים הציבוריים האמונים עליה\", לשון העתירה.\nמנגד, במשרדי הממשלה ובהנהלת הרכבת טוענים כי אין כוונה להפריט את החברה, וכי העברת התחזוקה לידי היצרנית נועדה לאפשר ייעול, שיפור הבטיחות והתמודדות ראויה עם העלייה הצפויה במספר הנוסעים והרכבות בשנים הקרובות. יתרה מזאת, בהנהלה ובמשרד האוצר אף טוענים כי מערך התחזוקה של החברה אינו ערוך לקלוט מספר כה גדול של קרונות - 150 במהלך כשנה - בזמן כה קצר."}
{"article_id": "0,7340,L-4198801,00.html", "header_title": "שברולט וולט היא מכונית השנה באירופה", "full_text": "מכונית הכלאיים המתקדמת שברולט וולט, הוכרזה היום כזוכה הגדולה של תחרות \"מכונית השנה 2012\". עשרות עיתונאי רכב מכל רחבי אירופה בחרו בה מתוך רשימה של שבע מועמדות סופיות שנותרו במירוץ לתואר, הנחשב מקדם מכירות חשוב במיוחד. הוולט זכתה בתואר יחד עם אחותה התאומה, אופל אמפרה, שחולקת עמה מכלולים ומיוצרת יחד איתה בארה\"ב.\nהוולט גברה על מכוניות אירופיות חדשות כמו פולקסווגן אפ! ופורד פוקוס החדשה, שזכו במקום השני והשלישי בהתאמה. את הסדר בשביעייה המובילה משלימות\nיש לציין כי זכיית הוולט היא חדשה מצוינת עבור GM, שסבלה מיחסי ציבור רעים בחודש שעבר, אשר הובילו לירידה חדה במכירות\n.\n\t הוולט הייתה מעורבת בפרשיית בטיחות מביכה, במסגרתה נחשד כי היא עשויה להתלקח בעקבות תאונה - עובדה שהופרכה בתום בדיקה של הרשות הפדרלית האמריקנית.\nזו זכייה שלישית בתואר מכונית השנה באירופה לרכב שאינו עושה שימוש ביחידת מנוע רגילה. בשנת 2005 קטפה את התואר טויוטה פריוס בעלת הנעת הכלאיים, בשנה שעברה זכתה ניסאן ליף החשמלית, והשנה התואר מוענק למכונית כלאיים נוספת.\n2. פולקסווגן אפ!\n3. פורד פוקוס\n4. לנד רובר ריינג' רובר אווק\n5. פיאט פנדה\n6. סיטרואן DS5\n7. טויוטה יאריס\n2000 - טויוטה יאריס\n2001 - אלפא רומיאו 147\n2002 - פיז'ו 307\n2003 - רנו מגאן II\n2004 - פיאט פנדה\n2005 - טויוטה פריוס\n2006 - רנו קליאו III\n2007 - פורד S-מקס\n2008 - פיאט 500\n2009 - אופל אינסיגניה\n2010 - פולקסווגן פולו\n2011 - ניסאן ליף"}
{"article_id": "0,7340,L-4198205,00.html", "header_title": "יונדאי אחת בכל 3 דקות - הקוריאנים שוב בצמרת", "full_text": "- שכן שוק הרכב ב-2012 מציג מספרים דומים עד זהים לנתוני אשתקד. 38,638 מכוניות חדשות נמסרו ללקוחות מתחילת השנה, כמה מאות פחות מהתקופה המקבילה אשתקד, ובקצב מכירות שנתי של יותר מ-230 אלף מכוניות - דומה לסך המכירות ב-2011.\nאחרי חודש ינואר מהוסס מעט, בו תפסה במפתיע קיה המשתפרת את ההובלה, חוזרת החברה האם, יונדאי, למקום הראשון בטבלת המסירות הישראלית. 4,052 לקוחות קיבלו לידיהם יונדאי חדשה במהלך פברואר בלבד, והקפיצו את המותג הקוריאני ל-6,178 מכוניות מראשית השנה - קצב מכירות שנתי של יותר מ-37,000 יחידות. וכן, זה אומר שבממוצע נמסרה בישראל יונדאי חדשה בכל שלוש דקות.\nבתום החודשיים הראשונים ממוקמת יונדאי ראשונה עם זינוק של 2,000 יחידות לעומת התקופה המקבילה אשתקד. פורד מרשימה עם מקום שני ו-4,155 יחידות (זינוק של כ-130%), וקיה שלישית עם 3,841 יחידות, גידול של פחות מ-30%.\nטויוטה ומאזדה, הממוקמות רביעית וחמישית בהתאמה, ממשיכות לסבול משער המטבע הגבוה ביפן, ומסרו 3,036 ו-2,254 יחידות בהתאמה (21%- ו-57%-). וכמו בינואר, גם החודש המכונית הנמכרת ביותר בישראל הייתה פורד פוקוס, עם 1,705 יחידות ו-3,423 מראשית השנה.\nהיחלשות נרשמה גם במותגי קונצרן פולקסווגן, שלאחר פתיחה סוערת בינואר התרסקו בפברואר: מכירות סקודה ירדו מ-1,413 יחידות ל-810 בפברואר, פולקסווגן מ-947 ל-813 וסיאט צללה מ-1,072 ל-422 יחידות בלבד.\nבפלח היוקרה ממשיכה אודי להוביל ובפער נכבד. מותג היוקרה של פולקסווגן מסר 563 יחידות עד כה השנה, לעומת 266 לב.מ.וו ו-205 למרצדס. בפלח הטנדרים, איסוזו רושמת ירידה חדה מאוד - 70 יחידות בינואר ופברואר לעומת 307 אשתקד, מה שאיפשר לטויוטה (121 יחידות) לתפוס את ההובלה באופן יוצא דופן."}
{"article_id": "0,7340,L-4196755,00.html", "header_title": "\"גילה אדרעי תוקעת טריז בין אשכנזים ומזרחים\"", "full_text": "טענות קשות אלה מועלות\n(ד') שישה חברי ועד ליו\"ר ההסתדרות, עופר עיני. במכתב דורשים חברי הוועד את התערבותו המיידית של עיני בנעשה בחברה, וכן \"הוקעה פומבית של השד העדתי\" - כפי שבא לטענתם לידי ביטוי בהתנהלות יו\"ר הוועד, גילה אדרעי.\n\"לא יתקיים תהליך של סתימת פיות ומשטר של איומים והפחדות, בטח לא מצד מי שמתיימרת לייצג את כל העובדים מחד, ומאידך תוקעת טריז בין העובדים\nלדברי חברי הוועד, לאחר שהכריזה יו\"ר הוועד על השבתת הרכבת לפני כשבועיים - ומיד לאחר שהסתיימה שביתה כללית במשק - נערך ניסיון להניא אותה מהמהלך. \"הבהרנו והסברנו ככל יכולתנו, כי יש טעם לפגם לפתוח בשביתה כ-48 שעות לפני פגישה משותפת עם שר התחבורה ואיתך, מר עופר עיני\", הם טוענים במכתב. \"פריצתה של השביתה מצביעה על כך כי דברינו נפלו על אוזניים ערלות, ללא שהתקיים הליך תקין - שלא לדבר על קיום פרוטוקול לישיבה, (ו)בנוכחות כל חברי המועצה\".\nלאחר ששמעו כי בית הדין האזורי לעבודה הוציא צווים המורים לעובדים לשוב לעבודה, ערכו חברי ועד שיחת טלפון עם אבי אדרי, יו\"ר איגוד עובדי התחבורה בהסתדרות, ובה הובהר להם כי הם אכן נדרשים לשוב מיידית לעבודה. אלא שבשלב זה, כך הם כותבים לעיני, התערבה אדרעי בנעשה. \"גב' אדרעי, בגידופים, בצעקות ובאיומים, בנוכחות עובדים נוספים, דרשה לדעת מדוע אנו חוזרים לעבודה, ואף מחזירים עובדים (לעבודה). משהוסבר לה כי החזרה לעבודה מתבצעת על-פי הנחיית מר אבי אדרי לאור החלטת בית משפט, ענתה שלא מעניין אותה\".\nלהתנגדות למהלכים שיוזמת יו\"ר הוועד, יש מחיר. לטענת חברי הוועד, הם אינם מעודכנים בעניין משא ומתן שמתקיים עם הנהלת החברה, והם אינם מזומנים לישיבות מועצת הוועד - ואף לישיבות עם יו\"ר ההסתדרות עצמו. \"לא יתכן שרק חלק מחברי הוועד ייוצגו, וחלק מחברי הוועד לא יישמע קולם... אנו החתומים מטה משלמים 'מחיר' של אי-מתן ייצוג הולם למאות עובדים שהאמינו ועדיין מאמינים, כי יו\"ר הוועד אמורה לייצג את כולם, ולא רק את חבר אומרי דבריה בלבד\".\nבסיכום המכתב החריף, דורשים חברי הוועד כי עיני יורה לאדרעי להפסיק לאלתר את \"מידור חברי הוועד ומועצת העובדים\". עוד הם דורשים כי יורה לה לקבל החלטות \"בשיתוף כל חברי הוועד והמועצה\". התנהלותה של אדרעי, כך הם מזהירים, מסיתה את תשומת הלב \"ממהות המאבק האמיתי של עובדי רכבת ישראל\".\nמוועד עובדי הרכבת נמסר בתגובה כי \"בוועד ישנם 41 חברים. המכתב חתום על-ידי חמישה חברי ועד, ועובד נוסף שכבר לא מכהן כחבר ועד. כל חברי הוועד הוזמנו לאותה ישיבה, כולל אלה החתומים על המכתב. יתרה מכך, אחד מחברי הוועד החתומים על המכתב אף נכח באותה ישיבה, והצביע בעצמו בעד השביתה. יתר החתומים על המכתב בחרו, מסיבות השמורות עימם כנראה, שלא להגיע לאותה ישיבה\".\nעוד נמסר מהוועד כי \"החלטה על שביתה מתקבלת בוועד ברוב קולות ומאושרת על-ידי ההסתדרות - וכך היה גם הפעם. באשר לטענות לגבי תקיעת טריז בין העובדים, הרי שהפוסל במומו פוסל. הדברים המיוחסים ליו\"ר הוועד בעניין זה לא נאמרו מעולם. ועד העובדים הוא גוף דמוקרטי, אך טבעי הוא שיהיו בו דעות שונות בנושאים שונים\"."}
{"article_id": "0,7340,L-4190162,00.html", "header_title": "אסטון מרטין זגאטו: 2 מיליון שקל, לפני מסים", "full_text": "קרוב לשנה לאחר שחשפה אותה לראשונה כדגם תצוגה, אסטון מרטין תשיק - בעוד כשלושה שבועות - בתערוכת ז'נבה את ה-V12 זגאטו. מדובר בפרי שיתוף פעולה בין יצרנית הרכב הבריטית, לבין סדנת העיצוב האיטלקית זגאטו (Zagato). שיתוף פעולה שכבר הוליד כמה יצירות יפהיפיות בעבר, וה-V12 החדשה ללא ספק מוסיפה להן כבוד.\nהדגם החדש מבוסס על ה-V12 ונטאז', ויעשה שימוש באותו מנוע בנפח 5.9 ליטר. אסטון מרטין עדיין לא מפרסמת מפרט טכני סופי, כך שלא ידוע אם ההספק נותר על 517 כ\"ס, ומה הביצועים. תודות לשימוש נרחב באלומיניום וסיבי פחם, הזגאטו אמורה להיות קלה מוונטאז' רגילה, ותודות לכך גם מהירה יותר. הדגם הרגיל מאיץ מעמידה ל-100 קמ\"ש בתוך 4.2 שניות, ולמהירות מרבית של 305 קמ\"ש - כך שגם במצב זה ספק אם מישהו יתלונן על הביצועים.\nגרסת זגאטו מתאפיינת בגג הבועה הכפולה, סימן היכר של מכוניות הסדנה מזה עשרות שנים. העיצוב בוצע בהשראת ה-DB4 GT זגאטו מראשית שנות ה-60, אחת מהמכוניות הזכורות ביותר שנולדה משיתוף הפעולה בין איטליה לבריטניה. הדגם החדש, שייוצר בהליך שיארוך 2,000 שעות עבודה (מהן 100 רק עבור הליך הצביעה), תוצע בארבעה גווני מרכב בלבד. אסטון מרטין תייצר 150 יחידות בלבד ממנה, כאשר כל אחת תישא תג מחיר של החל מ-330,000 פאונד, או כשני מיליון שקל לפני מסים.\nפרטים נוספים על הדגם החדש צפויים להתפרסם בתערוכת ז'נבה. אסטון מרטין תחל בשיווק של הדגם החדש בסתיו הקרוב, ובדומה ליתר דגמי יצרנית מכוניות הספורט היוקרתית, היא אינה צפויה להגיע לישראל. וזה, אתם חייבים להודות, מצער למדי."}
{"article_id": "0,7340,L-3794886,00.html", "header_title": "מתחילת השנה - 304 הרוגים", "full_text": "הקטל בכבישים ממשיך: מתחילת השנה נהרגו על כבישי ישראל 304 בני אדם בתאונות דרכים קטלניות. לעומת התקופה המקבילה אשתקד, בה נהרגו 354 בני אדם, זו ירידה מבורכת של 14%. יש לציין כי בחודשים הראשונים של השנה נרשמה ירידה משמעותית יותר. בימים האחרונים נרשמו חמישה הרוגים נוספים, שניים מהם רוכבים (אופנוע ואופניים) שנפגעו ממכוניות חולפות."}
{"article_id": "0,7340,L-3542745,00.html", "header_title": "פרארי חדשה נולדה: הכירו את הקליפורניה", "full_text": "הצגת פרארי חדשה היא אירוע משמח עבור חובבי הרכב בכל העולם, ובמיוחד כאשר מדובר באחת שנושאת את השם קליפורניה. שם זה שימש את פרארי בשנות ה-60 באחד הדגמים האהובים בתולדות המותג, כשגם אז היה מדובר במכונית פתוחת גג בעלת עיצוב מרשים.\nהקליפורניה החדשה נחשפה בתמונות ראשונות, ואיתן גם מפרט טכני חלקי. אז מלבד התרשמות ראשונה מהמכונית, כמובן באדום פרארי מסורתי, ניתן ללמוד כי יהיה לה מנוע שמונה צילינדרים ב-V בנפח 4.3 ליטר. פרארי מגדירה את המיקום שלו כ\"קדמי-מרכזי\", וזה אומר כי הוא ממוקם מאחורי הסרן הקדמי לטובת שיפור חלוקת המשקל.\nההספק עומד על 460 כ\"ס ב-7,500 סל\"ד, מה שיאפשר מיאוץ מעמידה ל-100 קמ\"ש בתוך פחות מארבע שניות. זאת, בסיוע תיבת שבעה הילוכים רובוטית כפולת מצמד - לראשונה בתולדות פרארי הסדרתית. ברוח התקופה, מפרסמים האיטלקים גם נתון זיהום אוויר - 310 גרם פחמן דו-חמצני נפלט בממוצע לכל ק\"מ נסיעה.\nהקליפורניה תעשה שימוש במערכת בקרת המשיכה המתקדמת של ה-599 GTB פיורנו, שמכונה F1-Trac. לשיפור הבטיחות, יהיו לה גם בלמי דיסק קרמיים מתוצרת ברמבו.\nאת הקליפורניה תציג פרארי לראשונה מול קהל, בתערוכת הרכב הדו-שנתית של פאריז בסתיו. עד אז, אפשר להתרשם מחלקים ממנה - למשל מצליל המנוע המשכר -\nשהקימו האיטלקים עבורה."}
{"article_id": "0,7340,L-4198661,00.html", "header_title": "היכונו לשביתת הרכבת: נתק מוחלט עם הוועד", "full_text": "שר התחבורה, ישראל כץ, הודיע היום (ב') כי הנהלת הרכבת תחל באופן מיידי בארגון מחדש של החברה, באופן חד-צדדי וללא שיתוף פעולה עם ועד העובדים. לדבריו, יו\"ר ההסתדרות, עופר עיני, הסכים להצעות פשרה שגיבשו הנהלת הרכבת ומשרדי הממשלה, אך יו\"ר הוועד, גילה אדרעי, מנעה ממנו מלחתום על הסכם.\n\"אדרעי טירפדה באופן בוטה כל הסכם\", תקף כץ את יו\"ר הוועד. \"תפקידי להחזיר את הרכבת לשליטת הציבור, ולא אאפשר מצב שבו הנוסעים יהיו בני ערובה של העובדים\". על-פי התוכנית שגובשה בחודשים האחרונים ויישומה אמור להתחיל מיידית, יוקמו שלוש חברות-בת לרכבת, שיעסקו בשלושה תחומים: תחזוקה, מטענים, ופיתוח עסקי. החברות יוקמו בשיתוף פעולה עם המגזר הפרטי, בשיעורי בעלות משתנים. בנוסף, תועבר תחזוקת 132 קרונות חדשים לידי היצרנית, חברת בומברדייה.\nלדברי השר, אם יפגע הוועד בנוסעים, וישבית או ישבש את תנועת הרכבות, לא יהסס לסגור את הרכבת לתקופה של כמה חודשים, וזאת עד שתאורגן מחדש. \"אנחנו מושיטים יד לעובדים, והם מאגרפים אותה ומכים בנוסעים\", אמר השר. \"אם נראה הפרות סדר פראיות, לא יהיה מנוס מסגירת הרכבת\".\nהמחלוקת העיקרית בין הנהלת הרכבת לוועד העובדים, נוגעת להחלטה לבצע תחזוקה בקרונות חדשים באמצעות היצרנית. בוועד ובהסתדרות רואים במהלך תחילה של \"הפרטה זוחלת\" - העברה איטית של הרכבת לידיים פרטיות. עם זאת, בהנהלת הרכבת ומשרדי הממשלה דוחים בכל תוקף טענות אלה, ואומרים כי מטרת המהלך היא שיפור הבטיחות ורמת השירות לנוסעים. עוד מסבירים שם כי רק באמצעות העברת התחזוקה לידי היצרנית, תוכל הרכבת להתמודד עם הצמיחה הצפויה בשנים הקרובות במספר הנוסעים והרכבות המופעלות מדי יום.\nבהסתדרות תקפו היום בחריפות את התנהלותו של השר כץ, וטענו כי המשא ומתן עם ההנהלה ממשיך - ואף עשוי להוביל לחתימת הסכם. על-פי בכירים בהסתדרות, אמנם נותרו כמה מחלוקות בין הצדדים, בעיקר בנושא העברת התחזוקה לידי יצרנית הקרונות, אך ניתן למצוא להם פתרון בתוך פרק זמן סביר. אותם בכירים אף האשימו את כץ בניסיון להפיק רווח פוליטי מחוסר הפופולאריות של ועד העובדים בקרב הציבור.\nבשיחה עם ynet, טענו היום בכירים בהנהלת החברה כי במהלך המשא ומתן, הוצעו לעובדים תוספת שכר של כ-25%, ומענק חד-פעמי בסך 40 אלף שקל לכל עובד. עוד הציעה ההנהלה להעביר לחוזה קיבוצי כ-140 קופאיות, המועסקות כיום כעובדות-קבלן. בתמורה, כך הוצע, יסכימו העובדים להקמה של חברות-בת שיעסקו במסחר, מטענים, ותחזוקה. עוד נדרשו העובדים להסכים ל\"שקט תעשייתי\" - התחייבות שלא לשבות לתקופה ארוכה. אלא שלדברי אותם בכירים, הצעות אלה נדחו על-ידי הוועד.\nבמנשר לעובדים שפרסמה בצהריים יו\"ר הוועד, גילה אדרעי, נטען כי השינויים המבניים שמציעה ההנהלה \"טומנים בחובם סיכונים לא מעטים לעתיד התעסוקתי של עובדי החברה, וכן ליכולת מימוש זכות ההתארגנות בעתיד\". אדרעי גם טוענת כי הוועד הציע כמה פשרות בעניין ביצוע התחזוקה על-ידי יצרנית הקרונות, אך אלה נדחו. \"גילינו אחריות ויכולת להגיע לפשרות כואבות מאוד מבחינתנו, כאלו אשר אין להן אח ורע במשק\", כותבת יו\"ר הוועד לעובדים.\nלדברי מקורב להנהלת הרכבת, ההחלטה להקים חברה-בת שתעסוק בתחזוקה, היא הפתרון היחיד שיאפשר לחברה להתמודד עם הצמיחה המואצת הצפויה לה בשנים הקרובות. \"זו הפרטת התחזוקה, וזה בדיוק מה שהרכבת צריכה. גם אם היא הייתה ברמה של חברות רכבת מובילות בגרמניה או שוויץ, הרכבת לא הייתה יכולה להתמודד עם קצב צמיחה שנתי של 15%. והרי כולנו יודעים, שהמרחק בין ישראל ושוויץ, בכל הנוגע לרכבות, הוא הרבה יותר מארבע שעות טיסה\".\nמקור בחברה אומר ל-ynet כי לעובדי הרכבת יש חלק משמעותי בהחלטת השר. \"לצערי הרב, חבריי העובדים הוכיחו למדינה ולנוסעים שאי אפשר לסמוך עלינו\", הוא מסביר. \"ולראייה, יש כל כיום תקלות במערכים, ויש יותר מדי תקריות בטיחות. מלבד חטיבת התפעול, העבודה בחטיבות האחרות פשוט לא מתבצעת כראוי\". עם זאת, המקור מבהיר כי להנהלת החברה יש אחריות מלאה למצב. \"העובדים יודעים את העבודה, אבל הניהול כושל\".\nח\"כ דב חנין תוקף בחריפות את החלטת השר כץ. \"השר הכריז היום בעצם על מהלך הפרטה בשלבים של הרכבת\", הוא אומר. \"הקמת חברות הבת בשיתוף המגזר"}
{"article_id": "0,7340,L-3995583,00.html", "header_title": "רפורמה בתחבורה הציבורית בגוש דן: מהבטחה גדולה לסחבת מייאשת", "full_text": ". בעוד מספר שבועות צפויה הממשלה לקבל החלטה רבת-משמעות עבור כל מי שגר או עובד בגוש-דן - חברה ממשלתית תתבקש להקים קו ראשון לרכבת קלה במטרופולין העמוס, במימון מלא של אזרחי המדינה. בהחלטה נקבע כי המדינה תקצר ככל האפשר את הלו\"ז הדרוש להקמת הקו, במטרה להפעילו עד 2017. במילים אחרות: רק 20 שנה אחרי שהוקמה חברה ממשלתית לניהול הפרויקט, יחלו לנוע קרונות ראשונים על מסילה שתחצה את הכרך הגדול.\nומכיוון שכך, עד שתחל הרכבת הקלה לנוע באופן מסודר ומסחרי, ימשיך מערך התחבורה הציבורית בגוש-דן להתבסס על אוטובוסים. כלי רכב המסיעים מדי\nאלא שמה שהתחיל באוגוסט האחרון בתרועה גדולה, מאיים להתפוגג בקול ענות חלושה: עד כה, שישה קווים בלבד נכללו בארגון מחדש, במה שמשרד התחבורה מכנה \"השלב הראשון\". השלב השני (מארבעה), והחשוב משמעותית מבחינת הרפורמה, פשוט נדחה למועד לא ידוע ב-2011, במקרה הטוב.\nynet מביא לכם את סיפורה המקומם של הרפורמה המבטיחה והכה נחוצה בתחבורה הציבורית בגוש דן. זו שראשיתה לפני למעלה מעשור, וסופה כלל אינו נראה לעין.\nבשנת 2009 פרסם בנק ישראל דו\"ח אשר הבהיר עד כמה נחוצה רפורמה בקווי האוטובוס: \"הקווים בגוש-דן כמעט לא השתנו ב-30 השנים האחרונות, למרות תמורות רבות במיקום של מרכזי התעסוקה. כיום יש קווים רבים, הקווים מפותלים, והתדירות בהם נמוכה\". דו\"ח זה מנסח בקצרה ובאופן רשמי, את מה שתושבי גוש דן מכירים היטב כבר שנים ארוכות - התחבורה הציבורית במרכז המדינה אינה מסוגלת להתמודד עם הצרכים העכשוויים.\nדו\"ח בנק ישראל אגב, התפרסם מספר שנים אחרי \"סקר נוסעים\" שנערך עוד ב-2003, ואשר חשף את חוסר הצלחת מערך האוטובוסים, לשמש תחליף לרכב פרטי: \"רק 3% מבין הנוסעים באוטובוס במטרופולין תל-אביב אינם נוסעים 'שבויים', דהיינו - נוסעים שהיה באפשרותם לבצע את הנסיעה ברכב פרטי... ל-56% מהנוסעים אין רישיון נהיגה, ול-48% מהם אין רכב זמין במשפחה\". במלים פשוטות: באוטובוס נוסעת אוכלוסיה שאינה יכולה אחרת. כל מי שיכול בדרך כלשהי לנסוע ברכב פרטי, עושה זאת.\nוהוכחה נוספת ואחרונה למצב הקשה, אפשר למצוא במצגת שהכינו משרד התחבורה וחברת נתיבי איילון, לקראת תחילת יישום הרפורמה. מצגת בה מפורטים למעשה הליקויים העיקריים של מערך האוטובוסים כיום:\nבואו ונחזור עוד יותר לאחור, אל חודש אוגוסט בשנת 1997, לפני יותר מ-13 שנה. בהחלטת ממשלה שהתקבלה באותו חודש, נקבע כי יש \"לתכנן מחדש את קווי התחבורה הציבורית באוטובוסים במרחבים המטרופוליניים... התכנון יגדיר קווים עורקיים שיפעלו לאורך הנתיבים הבלעדיים וקווי הזנה, תוך תאום עם מערך קווי הרכבת הפרבריים\". תאריך היעד שנקבע לביצוע: עד ה-30 ביוני 1998. שימו לב, לפי החלטת ממשלה, לפני יותר מ-12 שנים אמור היה מערך קווי האוטובוס בגוש דן לעבור רפורמה מהותית. זה לא קרה כמובן.\nעם זאת, משרד התחבורה התחיל בכל זאת לקדם באיטיות את החלטת הממשלה. מספר שנים חלפו, וחברת נתיבי איילון נבחרה להוביל את הארגון מחדש של קווי האוטובוס בגוש-דן. ב-2004 אף פורסמה תוכנית מפורטת, שהתבססה על סקר נוסעים, שהסתיים שנה לפני-כן. עיקרי התוכנית: העלאת תדירות הנסיעות במקביל לביטול קווים מיותרים, וקיצור זמני הנסיעה תוך מתן עדיפות תנועה לאוטובוסים, למשל באמצעות פריסה נרחבת של נתיבי תחבורה ציבורית (נת\"צים). התוכנית כללה ארבעה סוגי קווים:\nארגון הקווים זכה ועודנו זוכה לתמיכה מקצועית נרחבת. אם לחזור לבנק ישראל למשל, הרי שבדו\"ח שפרסם, נקבע כי \"יש לשים דגש בקיצור משך הנסיעה באמצעות הגברת תדירות הנסיעות, והקטנת משך הפיתול שלהן - על-ידי שימוש ביותר אוטובוסים, אוטובוסים קטנים יותר, שייסעו בדרכים קצרות יותר\". שנתיים לאחר מכן, ב-2009, חזר הבנק על המלצתו: \"ראוי שמשרדי התחבורה והאוצר יפעלו לארגון-מחדש של התחבורה הציבורית בגוש-דן... כך יתקצר משך הנסיעה הממוצע, ותגדל האטרקטיביות של הנסיעה באוטובוס\".\nוכעת בחזרה לשאלת השאלות - מדוע למרות הכל, במהלך כל השנים, הצליחה המדינה לטפל בשישה קווים בלבד?\nהסיבה לעיכובים הרבים ביישום הרפורמה אינה מפתיעה: מאז הצגת התוכנית המשולבת ב-2004, ועד 2009, ניטש מאבק באשר לאופן יישומה בין משרד התחבורה, חברת דן והרשויות המקומיות - ובעיקר עיריית תל-אביב. הבעיה, כרגיל במקומותינו, היא חלוקת סמכויות: ישנם מספר רב של גופים העוסקים בתכנון התחבורה במרחב המטרופוליני, ולעתים קרובות אין התאמה בין הסמכויות המוקנות להם ואחריותם בפועל.\nבסקירה שערך בשנה שעברה מרכז המחקר של הכנסת, עולות כמה בעיות אופייניות: מצד אחד נמצא משרד התחבורה, שאינו יכול - או רוצה - לוותר על חלק מסמכויותיו, ומן הצד האחר עומדים ראשי רשויות מקומיות, שאינם רוצים שהסדרי תנועה בתוך הרשויות ייקבעו ללא הסכמתם. לכל אלה יש להוסיף לא פחות מ\"חמישה גופים ממשלתיים העוסקים בתכנון ובביצוע של מערכות תחבורה... (ו-) 12 מפעילים פרטיים של תחבורה ציבורית\", כך מרכז המחקר.\nכבר בדו\"ח מבקר המדינה מ-1989, יש התייחסות לעיכובים במציאת פתרונות לבעיות אלה: \"הטיפול בנושאי התחבורה בגוש-דן מבוזר בין גופים רבים - 19 רשויות מקומיות, המפקח על התעבורה במשרד התחבורה, ועדות לתכנון ולבנייה במשרד הפנים, מע\"צ, חברת נתיבי אילון, וגופים אחרים. ריבוי הגופים והעדר תיאום ביניהם, גורמים קשיים ומאטים את קצב עבודות הפיתוח הנחוצות\". לפני 21 שנים, להזכירכם.\nומה נותר לאזרח, המוצא עצמו שוב ושוב מוותר על נסיעה באוטובוס צפוף, מאחר, עם תחנות מוצא ויעד לא מתאימות וזמן נסיעה מתיש? שימוש ברכב הפרטי כמובן, הגדלת הזיהום, הגדלת הצפיפות, פגיעה בבטיחות, ומה בעצם לא. זאת מכיוון שתוצאת אותן \"מלחמת יהודים\", זהה: יישום רפורמות נחוצות נדחה פעם אחר פעם, לאורך שנים ארוכות. במקרה של קווי האוטובוס בגוש-דן, נדרשו שש שנים תמימות מיום הצגת הרפורמה, ועד תחילתה המאד-מאד-מהוססת. המשכה נדחה לזמן רב, ועל סופה כלל לא מדברים.\nבמשרד התחבורה אומרים בתגובה כי המשך יישום הרפורמה בקווי האוטובוס מותנה כעת ברפורמה אחרת, הנוגעת לתעריפי הנסיעה. \"יישומה של הפעימה השנייה (ברפורמת הקווים, ש.ה) מותנה ברפורמה בתעריפים. רק לאחר השלמת הרפורמה בתעריפים, שתאפשר מעבר נוח בין אמצעי התחבורה הציבורית, ניתן יהיה ליישם את הפעימה השנייה בהצלחה\".\nכעת אתם שואלים ודאי, מתי אם כך תיושם הרפורמה בתעריפים, זו שתאפשר את רפורמת הקווים שנדחתה שוב ושוב. גם אנחנו שאלנו, וקיבלנו את התשובה הבאה: \"יישום הפעימה השנייה של הרפורמה בקווי האוטובוס צפוי במהלך שנת 2011\"."}
{"article_id": "0,7340,L-4189964,00.html", "header_title": "קיה סיד חדשה - אצלנו בסוף השנה", "full_text": "קיה ממשיכה בחשיפה ההדרגתית של הסיד (cee'd) דור שני. המשפחתית הקומפקטית בגרסת האצ'בק, היא אחת המכוניות החשובות ביותר של היצרנית הדרום-קוריאנית באירופה, עם אחות פופולרית יותר על כבישים מקומיים - קיה פורטה, גרסת הסדאן (ארבע דלתות). גם הגרסה המעודכנת למכונית תשווק בכל סוגי המרכב, כולל סטיישן. הסיד החדשה תתבסס על\n,\n\t אך תציע מכונית שונה לגמרי אשר תוצג לראשונה בתערוכת ז'נבה הקרובה.\nלדברי קיה, למכונית החדשה יהיה בסיס גלגלים זהה לסיד המקורית, אך היא תהיה ארוכה, רחבה ונמוכה ממנה. הפרופורציות הללו, בשילוב עיצוב מודרני יותר, יוצרים את מה שנראה בתמונות הרשמיות כעיצוב מרשים למדי. ולראשונה, קיה מפרסמת תמונות גם של תא הנוסעים, שאמנם לא מתאפיין בחדשנות או ייחוד, אך מזכיר במידת מה את זה המוצע בדגמי אודי שונים. זו כמובן מחמאה גדולה למותג הקוריאני, הקשורה ללא ספק לזהות מעצב קיה - פיטר שרייר - אשר הגיע מאודי.\nמחברת טלקאר, יבואנית קיה לישראל, נמסר כי שיווקה אצלנו יחל לקראת סוף השנה - מספר חודשים לאחר תאריך ההגעה המקורי. בשלב זה, ביבואנית עדיין"}
{"article_id": "0,7340,L-3973882,00.html", "header_title": "מתחילת השנה - 321 הרוגי תאונות", "full_text": ". במהלך השבוע החולף נהרגו על כבישי ישראל שישה בני אדם, בהם שלושה תינוקות בני שנה עד שלוש. בכך עולה מספר ההרוגים מתחילת השנה ל-321 בני אדם. קבוצות האוכלוסייה המוכרות כפגיעות במיוחד - מבוגרים, הולכי רגל ותינוקת - מתגלות גם השבוע כסובלות מרמת בטיחות"}
{"article_id": "0,7340,L-4199533,00.html", "header_title": "קבלו שש סיבות מצויינות לרכוב על אופניים", "full_text": "לפני שמחיר הדלק זינק לשמונה שקלים לליטר, לא כולם שמו לב לעובדה שתל-אביב הפכה ל\"עיר על אופניים\". תחבורה ציבורית רעועה, היעדר מקומות חנייה ויוקר מחייה גבוה, הובילו רבים לאמץ את אמצעי התחבורה הנקי והזול, עוד לפני שכולנו חטפנו את הסטירה בתחנות הדלק. אחרי הכל, אופניים הם אמצעי תחבורה שאפשר לאמץ כמעט בכל גיל ובכל מצב בריאותי, אשר מתאים לדרגות כושר מגוונות.\nאז אם אתם עדיין לא רוכבים על אופניים, הנה שש סיבות מצוינות לוותר על ישיבה בפקק במכונית, ולעבור לאופניים נקיים ומחטבים:\nמעבר למחיר הדלק, האופניים חוסכים לכם לא מעט פקקים ושעות של חיפוש חנייה. הם זולים, נוחים ולא מזהמים. בקיצור, מי צריך מכונית?\nמרגישים שאתם לא עושים מספיק פעילות גופנית? זה נכון - ואופניים הם בדיוק הדרך להפסיק להיות בטטת כורסא, ולשפר את איכות החיים. רכיבה על אופניים מפתחת את המערכת הקרדיו-וסקולרית. היא ממריצה את זרם הדם, וגורמת לריאות וללב לעבוד קשה יותר בכל חלקי גופו של הרוכב. מחקרים מראים על קשר ישיר בין רכיבה על אופניים לירידה בכמויות הכולסטרול והשומנים בדם, ובכך תורמת לבריאותו של הרוכב.\nרכיבה על אופניים בקצב נינוח שורפת בין 300 ל-400 קלוריות לשעה. כך טיול רגוע בשבת בבוקר למשך מספר שעות, יכול להפוך לדרך מצוינת להוצאה אנרגטית המאזנת במעט את התצרוכת היומית. ככל שרמת המאמץ ברכיבה גדלה, כך תשרפו יותר קלוריות - רכיבה מאומצת מאוד יכולה לשרוף אף כ-1,000 קלוריות בשעה. ואם תוסיפו לכך את חיזוק השרירים ואת העובדה שרכיבה לא גורמת נזק למפרקים, תקבלו פעילות ספורטיבית המתאימה כמעט לכל גיל ומצב בריאותי.\nכיום רוב המתקנים להובלת האופניים ברכב אינם כה יקרים. בסופי שבוע ניתן להעמיס את האופניים ולנסוע עם המשפחה ליעדים שונים ברחבי הארץ ולדווש בשבילי ארצנו. להגיע למקומות שבלי אופניים לא הייתם מגיעים אליהם, ולראות נופים ואתרים בקצב איטי יותר מנסיעה במכונית.\nרכיבה על אופניים יכולה להיות דרך נהדרת להתחיל או לסיים יום לחוץ בעבודה. פעילות גופנית ידועה כמשפרת מצב-רוח, ורכיבה\nכשאתם רוכבים על אופניים אתם מצהירים על עצמכם שאתם בריאים וירוקים יותר - בקיצור, בדיוק בטרנד. ואם תגיעו לנקודות המפגש של רוכבים בסופי שבוע, גם תוכלו להכיר לא מעט אנשים חדשים. לכו תדעו, אולי תצא לכם איזו חברות חדשה ולא רק שרירי רגליים בריאים."}
{"article_id": "0,7340,L-4189014,00.html", "header_title": "הסיבות לשיבושי הרכבת: קטרים ומינוי קרובים", "full_text": "בית הדין האזורי לעבודה בתל-אביב הורה היום (ב') לעובדי הרכבת לשוב לעבודה סדירה, ולהפעיל ארבעה קטרים חדשים שהושבתו אתמול, בהחלטה חד-צדדית של ועד העובדים. השופטת אפרת לקסר דרשה זאת עוד בתחילת היום, זכתה לתמיכת ההסתדרות, אך במפתיע גילתה כי ועד העובדים לא ממש מתרגש. לא מדרישתה, לא מבקשת ההסתדרות. מאוחר יותר הפכה הדרישה להחלטה, אשר גם ממנה, כך נראה, החליטו עובדי הרכבת להתעלם.\nמספר שעות מאוחר יותר, בשעות הערב המוקדמות ובצעד שהפתיע רבים,\n,\n\t מהלילה ועד הודעה חדשה. החלטת השופטת אפרת לקסר משעות הצהריים, מגלה מה לכאורה הציק לעובדי הרכבת שפתחו בעיצומים חדשים. הפריע, לפחות על הנייר.\nנראה כי את הטענות כנגד העברת תחזוקת הקרונות החדשים שרככשה הרכבת לידי חברה חיצונית ועובדים שאינם עובדי-רכבת, טענות\nהשופטת לקסר גם התייחסה להחלטת הוועד להשבית את הקטרים, ולפגוע בנוסעים, לפני מיצוי דרכים אחרות לפתרון הבעיות מול ההנהלה. \"בדיון התברר כי בכל חטיבה בחברה קיימת ועדת בטיחות, המורכבת גם מנציגי העובדים\", כותבת השופטת. \"זהו הפורום המוסמך שיש להעלות בו כל סוגיה בטיחותית שמתעוררת. לא הוצגה שום פניה כי אכן נושא כזה הועלה על-ידי (הוועד) באיזושהי ועד, קודם לצעדים שננקטו\".\nבוועד גם הכריזו אתמול מלחמה נגד מינויי מקורבים וקרובי משפחה. על-פי הודעה שפרסם הוועד, \"בימים האחרונים בוצעו מינויי מקורבים נוספים, כולל קרובי משפחה - ובניגוד לנהלים\". על העסקת קרובים ברכבת ישראל - ובחברות ממשלתיות אחרות - כבר נכתב רבות בעבר, ובכלל זאת במסגרת דו\"ח חמור של מבקר המדינה, מיכה לינדנשטראוס.\nאלא שגם כאן נראה כי עמדת הוועד בעייתית, שכן לחלק מחבריו יש לא מעט קרובי משפחה המועסקים כיום ברכבת ישראל. מקור בחברה תוקף היום את התנהלות הוועד בעניין זה: \"אין טענה בזויה מזו\", הוא אומר ל-ynet. \"הרי חלק מחברי הוועד מקודמים בדיוק בגלל היותם מקורבים או קרובי משפחה של מישהו. נראה שהיא (יו\"ר הוועד) שוכחת להסתכל על הגיבנת של עצמה, ושל חברי הוועד שלה\".\nמנגד, דוברת הוועד הסבירה ל-ynet כי הבעיה עם מינוי מקורבים נוגעת לקידומם הלא ראוי לתפקידי מפתח, וזאת למרות שיש עובדים - המתמודדים על אותם תפקידים - ראויים מהם. כך למשל בפרשת תחנת יבנה. לטענתה, מי שקיבל את המינוי מקורב לבכיר בהנהלת הרכבת.\nבעניין הקטרים, מסבירים בוועד כי הם אכן צריכים להביא מומחה בטיחות - אותו לא הביאו היום - אשר יחליט לגבי נושא דלתות המילוט שאינן קיימות. דוברת הוועד אומרת כי טענה זו הועלתה בפני הנהלת הרכבת זה מכבר, וזו אינה הפעם הראשונה שבה הם נתקלים בה. עוד אמרה כי גם השופטת הסכימה עם הנהגים ש\"אינם חשים בטוחים\", ולכן הורתה להנהלה להעניק להם שעות הכנה נוספות."}
{"article_id": "0,7340,L-4183279,00.html", "header_title": "קיה סיד - דור שני ומשודרג יגיע אלינו ביוני השנה", "full_text": "קיה פרסמה לאחרונה תמונות ראשונות ופרטים בסיסיים אודות דור שני לסיד הקומפקטית, אחת המכוניות החשובות ביותר שלה באירופה. הדור הראשון של המכונית, אשר הציג לעולם את מהפיכת העיצוב והאיכות ביצרנית, הוצג בסוף 2006, אך הגיע לישראל רק לאחר העברת זיכיון הייבוא של קיה לידי טלקאר (דייהטסו, סאנגיונג), מהיבואנית סמל\"ת (אלפא רומיאו, לנצ'יה ופיאט). העברת זיכיון שהובילה לשינוי דרמטי במעמד היצרנית בישראל, אשר הפכה משחקנית משנה לאחד מחמשת המותגים הגדולים בישראל.\nהסיד החדשה תוצע גם בעתיד בגרסאות שלוש או חמש דלתות (האצ'בק), ובגרסת סטיישן. יש להזכיר כי מכונית תצוגה שהתבססה על הדגם הראשון, עוררה שמועות באשר לגרסת קבריולה אפשרית. גם כעת יש שמועות דומות. גרסת הסדאן (פורטה), המכוונת בעיקר לאמריקה ולמזרח אסיה, תמשיך להימכר כדגם נפרד בעיצוב מובדל.\nקיה לא מפרסמת (עדיין) פרטים טכניים לגבי הדור החדש, אך ניתן לשער כי הוא יוצע בישראל עם מנוע 1.6 ליטר ותיבת שישה הילוכים אוטומטית, בשילוב דומה לזה שפגשנו ביונדאי i35. המכונית החדשה תושק בתערוכת ז'נבה בראשית חודש מרץ, ותשווק באירופה החל ברבעון השני של 2012. אלינו היא צפויה להגיע בסביבות יוני השנה."}
{"article_id": "0,7340,L-3791714,00.html", "header_title": "חולדאי לנתניהו: רכבת קלה, עכשיו", "full_text": "ראשי הערים הגדולות בגוש-דן קוראים לראש הממשלה לקדם באופן מיידי את הקמת \"הקו האדום\" - הקו הראשון של הרכבת הקלה, שיחבר בעתיד את פתח-תקווה עם רמת-גן, תל-אביב-יפו ובת-ים.\nלקראת יום התחבורה הציבורית שיערך היום (ב'), אמר ראש עיריית תל-אביב-יפו, רון חולדאי: \"מדינת ישראל מגלה אוזלת יד ביכולתה להחליט ולבצע. אנחנו קוראים לראש הממשלה, בנימין נתניהו, לקבל החלטה ולהתחיל לבצע מיידית את הקו האדום של הרכבת הקלה\". \"כל יום שעובר מבלי שהפרויקט הזה מתקדם, רק מגדיל את הנזק לציבור הרחב, לכלכלה, ולאיכות הסביבה\", ממשיך חולדאי. \"הגיע הזמן להוציא את המטרופולין הזה מהבוץ\".\nבמפגש שיזמה החברה להגנת הטבע, הצטרף ראש עיריית בני-ברק, הרב יעקב אשר, לדברי הביקורת של חולדאי: \"אנחנו מצרים על כך שלמדינה מערבית כמו ישראל, לוקח כל-כך הרבה זמן לקדם פרויקט לאומי בעל חשיבות כה רבה לחיי האזרחים\".\nכזכור, הקמת הקו הראשון של הרכבת הקלה, שאמור לחצות את גוש-דן ולהגיע מפתח-תקווה עד בת-ים, מתעכבת זה שנים ארוכות. גם לאחר שנבחרה זכיינית פרטית להקים ולנהל את הקמת הקו, נתקל הפרויקט בקשיים, כאשר המכשול האחרון - בינתיים - נוגע להיבטים פיננסיים.\nאורכו של הקו המתוכנן כ-22 ק\"מ, מהם כמעט מחצית מתחת לקרקע. בקו מתוכננות 33 תחנות, ועל-פי הערכות צפויים לעשות בו שימוש כ-120 מיליון נוסעים בשנה, עד 2020. עלות הקמתו נאמדת בכ-10 מיליארד שקל.\nעבור מי שאינו יודע או זוכר כמה זמן מתעכבת הקמת הרכבת הקלה, מונה חולדאי את הממשלות שהתחלפו בתקופת הפרויקט: \"הממשלה הראשונה של בנימין נתניהו, ממשלת אהוד ברק, שתי ממשלות של אריאל שרון, ממשלת אולמרט, וכעת - ממשלת נתניהו השנייה\".\nיש לציין כי בכל מקרה, מדובר ברשימה חלקית. על רכבת קלה בגוש-דן - תחתית או עילית - מדברים ראשי ממשלה ושרים מאז קום המדינה. \"ממשלת ישראל מגלה אוזלת-יד\", ממשיך חולדאי. \"צריך לזכור שראש הממשלה נתניהו, עוד בקדנציה הקודמת שלו, עמד עם ראש העיר הקודם, רוני מילוא, והכריז על תחילת העבודות\"."}
{"article_id": "0,7340,L-3898219,00.html", "header_title": "משוגעים, עזבו כבר את הרכבת הקלה", "full_text": "הממשלה, כך פורסם לאחרונה,\n(MTS)\n\t את הזיכיון, ולבצע בעצמה את הפרויקט הענק. בעיתוי לא מפתיע, לקראת דיון מכריע בעוד ימים אחדים אצל ראש הממשלה,\n,\n\t כי היא מעוניינת לקחת את הקמת הקו על עצמה, ומציעה בכל מקרה להיות ספקית של פתרונות מתקדמים לקו.\n,\n\t לפתרון ביניים באמצעות שני קווי אוטובוס מהירים.\nוזו רק המתקפה האחרונה, החוברת לכמויות מלל עצומות שפורסמו בעבר בנושא קו הרכבת הקלה המדובר, \"האדום\". מדובר בראשון מבין שבעה שעתידים להיפרס ברחבי גוש דן, ואשר אמורים לסייע בצמצום היקף תנועת כלי הרכב הפרטיים והקטנת זיהום האוויר בתל אביב ובגוש דן כולו. קו שאכן דחוף להקימו, אך בגלל קשיי התארגנות פיננסית של הזכיינית, ראוי שמשרדי הממשלה יממנו ויבצעו את מה שהמגזר הפרטי לא הצליח.\nאבל רגע לפני שמשלמי המסים, באמצעות הממשלה, נוטלים על עצמם התחייבות למימון פרויקט גדול ויקר כל-כך, כדאי אולי לשוב ולבחון האם הסיפור בכלל כדאי, או שאולי זה הזמן \"לרדת מהעץ\", לדחות לעתיד הרחוק את רעיון הרכבות הקלות, ולחפש פתרונות זולים, יעילים ומהירים יותר לביצוע. כאלה שיאפשרו הקלה אמיתית בתנועה בעיר הגדולה תוך שלוש-ארבע שנים, במקום בעתיד שכלל אינו נראה לעין.\n1. פקקי התנועה בתל אביב ובגוש דן לא נגרמים בגלל תושבים הערים הפקוקות. הרוב המכריע של כלי רכב פרטיים הנכנסים למטרופולין תל אביב, מגיעים מהפריפריה הרחוקה יותר, בה מתגוררים מאות אלפים העובדים בעיר הגדולה, עורכים בה קניות, או יוצאים לבלות בה. מדי יום זורמת כמות עצומה של כלי רכב לעיר הגדולה, פוקקות את צירי התנועה ומסתובבות בה שוב ושוב כדי למצוא חנייה ולצאת ממנה בתום יום העבודה. לכל אלה, הקו הבודד המתוכנן של הרכבת הקלה, אינו נותן כל מענה.\n2. הקו האחד והבודד של הרכבת הקלה, ייתן מענה למספר קטן יחסית של נוסעים. נחמד אמנם לקרוא באתר של נת\"ע, הרשות הציבורית הממונה על הקמת הרכבת\n3. לאור הקושי והדחיות המביכות של הקמת קו אחד, החשוב והמתוקשר ביותר ברשת המתוכננת, ניתן להניח כי הקמת כל הקווים תארך עשרות שנים. וכאמור, בלי רשת מלאה של קווים החוצה לאורך ולרוחב את המטרופולין כולו, התחבורה הציבורית לא תהיה יעילה ושימושית, ומספר המשתמשים שיפיקו ממנה תועלת יהיה שולי. האם אנחנו יכולים להמתין עוד כמה עשרות שנים לפתרון הבעיה - בשום אופן לא.\n4. העלות המסתמנת פשוט גדולה עלינו. כמעט כל פרויקט תשתית גדול שמוקם בישראל, מתחיל עם תקציב והבטחה ללוח זמנים מדויק, אך מסתיים זמן רב אחרי תאריך היעד ובהשקעה גדולה בעשרות ואף מאות אחוזים המתוכנן. הרכבת הקלה בירושלים היא דוגמה מוכרת, פרויקט \"נתיבי איילון\" בתל אביב, הרכבת המהירה לירושלים ואלה רק דוגמאות ספורות. כרגע מתחייבים יוזמי הרכבת הקלה בגוש דן לסיים את עבודות הקו האדום בלבד תוך חמש שנים, ובהשקעה של 11 מיליארד שקל. מכירים מישהו שמאמין כי אלה המספרים הסופיים?\nאין כל ספק כי גוש דן חייב מערכת תחבורה ציבורית יעילה, מהירה ונוחה, כזו שקיימת בכל עיר גדולה בעולם. ונראה כי יותר ויותר אנשים מבינים כי חייבים לעשות את זה בעיקר מהר, אבל גם פשוט ובהוצאה נמוכה יחסית. אין מה לעשות, הרכבת הקלה מסובכת, יקרה, ובמקרה הטוב ראויה להיות תכנית ארוכת טווח.\nזה לא אמור להפריע למדינה לערוך ולהוציא לפועל במהירות תכנית אחרת. למשל, כזו שתחליף את כל עשרות קווי האוטובוסים הפועלים כיום בגוש דן באופן מסורבל ולא יעיל, במערכת חדשה של 25-20 קווים שיסעו פחות או יותר בקווים ישרים בכיוון מזרח-מערב, ו-20-15 קווים שייסעו באופן דומה בכיוון צפון-דרום. קווים עם נתיבים בלעדיים, עם עדיפות בצמתים מרומזרים, בתדירות גבוהה של אוטובוס כל 7-5 דקות במשך מרבית שעות היממה, ומעט פחות מכך בלילה ובסופי שבוע.\nמערכת כזו תאפשר לרוב המכריע של הנוסעים בגוש דן להגיע מכל נקודה לכל נקודה כמעט בעיר, בעזרת שני אוטובוסים לכל היותר. המחיר הכלכלי של שינוי כזה במפת קווי האוטובוסים בגוש דן, שולי עד זניח לעומת פרויקט הרכבת הקלה.\nלחילופין, אפשר לרשת את גוש דן במערכות אוטובוסים רבי-קיבולת, בדומה ל\"מטרונית\" שהוקמה במפרץ חיפה. עלות הפתרון הזה היא כרבע מזו של קו רכבת קלה, והביצוע פשוט בהרבה ומהיר בהתאם. לדוגמה, במחיר של סלילת הקו האדום בלבד, אפשר להשלים חצי מקווי הרכבת הקלה המתוכננים, באמצעות הסבתם ל\"מטרונית\".\nואפשר במקביל גם להוזיל את עלות הנסיעה. במקום להשקיע עשרות מיליארדי שקלים בהקמת קווים יקרים של רכבת קלה, אפשר להגביר את סבסוד כרטיסי הנסיעה בתחבורה ציבורית קיימת. סובסידיה היא מילה גסה רק עבור פקידי אוצר המעדיפים לשמור את כספי משלמי המסים עמוק במרתפים, גם אם המשמעות היא שיפור ניכר באיכות החיים. ברור הרי כי אם מחיר כרטיס אוטובוס בעיר או נסיעה ברכבת יוזל למחצית ממחירו הנוכחי, תגבר המוטיבציה להשאיר את הרכב הפרטי בבית ולעבור לתחבורה ציבורית. כולנו נצא נשכרים."}
{"article_id": "0,7340,L-4150716,00.html", "header_title": "\"החמרת ענישת פגע וברח עלולה דווקא לפגוע\"", "full_text": "נדמה כי אין כיום דבר קל ומקובל יותר מהצעה להחמרת ענישה. לא במקרה מאושרות בשנים האחרונות הצעות כאלה על-ידי הכנסת, ברוב בו נבחרים שליטים ערבים לכהונה נוספת. קחו למשל את ההצעה שהפכה לחוק - החמרת הענישה על מי שפגע וברח, משבע או תשע שנים עד עתה,\n.\n\t החמרה משמעותית, עד פי 2 מהעונש הקיים, האמורה כך נראה למנוע מהנהג הפוגע להיעלם במהירות מזירת התאונה.\nאלא שצריך לזכור עניין חשוב אחד. הצעות חוק פופוליסטיות מתקבלות חדשות לבקרים, ואין בהן כדי להפחית את התופעה - כך הוכח כבר באין ספור מקרים.\nקחו למשל את נאוה אפרתי, אשר נהגה בליל ה-24.3.84 בכביש גהה, סמוך לגשר רמת אליהו. במהלך הנסיעה חשה אפרתי חבטה ברכבה. אך מכיוון שמדובר היה בקטע דרך חשוך שאינו מוכר לה, ובאזור שנראה לה עוין, המשיכה בנסיעתה לביתה. שם סיפרה לבעלה על האירוע, ויחד חזרו למקום התאונה, כדי לוודא כי איש לא נפגע. כשהגיעו לשם, גילו גופה ללא רוח חיים.\nאפרתי הואשמה בעבירת הפקרה לאחר תאונה, שהעונש בגינה עמד אז על שבע שנות מאסר, ועניינה הגיע גם לבית המשפט העליון. שם התחשבו בשנים שחלפו מאז האירוע, בתחושת הפחד שליוותה אותה בהיותה נהגת שומרת חוק, וכן בעובדה שחזרה למקום זמן קצר לאחר המקרה יחד עם בעלה. עוד התחשבו בעובדה כי המנוח נפטר במקום, ולא ניתן היה בכל מקרה לסייע.\nכיוון שבאותה עת לא הותר לבית המשפט שיקול הדעת, ולכן חייב היה להטיל עונש מאסר בפועל, הוחלט להטיל על נאוה אפרתי יום מאסר אחד, אותו בילתה עם שופטי בית המשפט העליון באולם הדיונים. ולשאלה המתבקשת: לו אפרתי היתה חוששת מעונש מאסר לתקופה ארוכה (עוד יותר), האם הדבר היה גורם לה להישאר בזירת התאונה? מקום חשוך, מבודד ובסביבה לא מוכרת? או שמא העונש היה דווקא מדרבן אותה ביתר-שאת להימלט.\nהמסר העולה מהצעות חוק דומות, הינו חוסר אמון במערכת המשפט. עניין המתיישב עם המתקפה המתרגשת בימים אלו על בית המשפט העליון, והניסיון לכפות את השקפת עולמם של מפלגות הימין על השופטים המתמנים. הגישה לפיה יש לדרבן את השופטים להחמיר בענישה, מכיוון שהם חשודים בהיותם רחמנים בני רחמנים, משוללת כל יסוד ענייני, ויש בה כדי לגרום לשופטים לחשוש מהפעלת שיקול דעת עצמאי ומאוזן.\nאין גם ספק כי נוכח המגמה המסתמנת של \"להחמיר, להחמיר, להחמיר\", עלולים שופטים לראות עצמם מחויבים להעניש בחומרה כפולה ומכופלת על מה שראוי לטעמם; גישה זו עלולה לגרום לשופטים לזנוח את חובתם להעניש בענישה מאוזנת, תוך שקלול נסיבותיו האישיות של הנאשם ונסיבות המקרה.\nלא מזמן הופעתי בבית המשפט המחוזי בתל אביב, וזכיתי לשמוע אמירה מעניינת בעניין זה מפיו של שופט, אשר התייחס לטענותי בדבר הצורך שלא להחמיר עם מרשתי. כאשר פרטתי בפני השופט את טענות ההגנה לעניין נסיבות המקרה, השיב לי כך: \"דע לך כי רוח חדשה נושבת, והעונשים שהטלתי בעבר לא מוטלים בימים אלו\". על כך השבתי כי \"אם רוח חדשה נושבת ונכנסת לאולם הדיונים, יואיל אדוני לסגור את החלון\"."}
{"article_id": "0,7340,L-4188817,00.html", "header_title": "שיבושים ברכבת; הנוסעים: \"הפכנו לאסירים\"", "full_text": "עובדי הרכבת המשיכו הבוקר (יום ב') ב\nבתנועה על הפסים, למרות שבית הדין לעבודה פסק כי עליהם להחזיר מיד לפעילות את ארבעת הקטרים שהושבתו.\nבהנהלה אומרים כי יו\"ר ועד העובדים, גילה אדרעי, הבהירה כי השבתת הקטרים נעשית במחאה על ההחלטה לבצע עבודות תחזוקה במאות קרונות חדשים באמצעות היצרנית, חברת בומברדייה, תחת האפשרות לבצען באמצעות עובדי הרכבת. בוועד מאיימים להחמיר את השיבושים מחר.\nעשרות רבות של נוסעים שהגיעו לתחנת הרכבת בראש העין וציפו לעלות על הרכבת של השעה 9:11, התרגזו לגלות שעקב עיצומי הוועד, הרכבת לא תגיע. הם נאלצו להמתין לקו הבא שיגיע סמוך לשעה 10:00.\nגם בנסיעת הרכבת לכיוון השני, לכפר סבא, נרשמו שיבושים. רבים מהנוסעים עזבו את המקום ונסעו לעבודתם במכוניותיהם.\n\"אתה מרגיש כבול, ממש אסיר של הרכבת\", אמר מיקי שרייבר, תושב שערי תקווה שהביע זעם כנוסע באופן קבוע ברכבת שרכש כרטיס \"חופשי חודשי\". \"זו הפעם השלישית החודש שאני במצב הזה, זה בלתי נסבל. כל חודש קונים כרטיס על בסיס חשבון מסוים, ואז מתברר שדפקו אותך. אף אחד אפילו לא חושב לפצות אותך\".\nרחל תושבת, ראש העין שהגיעה למקום הסבירה כי היא אובדת עצות \"אומרים שעוד כ-45 דקות תהיה רכבת אבל לך תדע אם זה נכון. כבר היינו בסרט הזה בעבר. אני מאחרת לעבודה ואין לי כאן תחבורה לתל אביב כך שהאלטרנטיבה היחידה היא לצאת מראש העין ואז לקחת עוד קו או מונית לתל אביב. פעם שעברה נדרשו לי שעה וחצי. עם כל הכבוד לפרנסה של עובדי הרכבת, למה הם צריכים לפגוע בפרנסה שלי?\".\nחייל שנתקע בלי רכבת בתחנה בפתח תקווה סיפר ל-ynet שהוא צועד לתחנת אוטובוס קרובה ומחפש דרך להגיע לתל אביב. \"צריך שני אוטובוסים, והזמן הוא שעה ורבע במקום 25 דקות\".\nלדבריו, בסביבות 9:00 אמר מנהל התחנה שהרכבת הבאה תצא רק ב-9:55 בגלל שביתה. \"בשום מקום לא נמסרה הודעה מוקדמת, והמון אנשים עשו פניית פרסה ונאלצו לחזור הביתה או להתברבר באוטובוסים\".\nנוסעים אחרים דיווחו גם כי נסיעת הרכבת מיבנה לתל אביב בוטלה בלי מסירת הודעה לנוסעים שחיכו ברציף זמן רב. \"הרכבת הבאה בעוד שעה\", נאמר להם, ורבים דרשו את כספם בחזרה.\nמ' מבת ים סיפרה ל-ynet: \"הייתי צריכה להגיע מתחנת יוספטל להרצליה בקו ישיר. התקשרתי למודיעין הרכבות לוודא שאין שיבושים הבוקר, והנציג הבהיר שהקו שלי אמור לצאת כרגיל ושאין בעיות. כשהגעתי לתחנה מנהל התחנה כבר עמד ליד מכונת הכרטיסים והמליץ לנוסעים שתכננו לעלות לרכבת של 7:15, שהיא לא תגיע ושנמתין לרכבת שמגיעה 20 דקות אחריה. אני לא יכולתי לאחר לקורס שלי, לכן הסתובבתי והלכתי לתחנת האוטובוסים הסמוכה. כך עשו גם רוב האנשים שהיו במקום. אנשים היו מאוד עצבניים ופשוט הלכו משם. לא קיבלנו הסברים מדוע הרכבת לא תגיע\".\nסגן דוברת הרכבת, שחר וייסמן, אמר: \"הוועד השבית ארבעה קטרים חדשים ולכן התדירות עברה מ-20 דקות ל-40 דקות\". לדבריו, שופטת בית הדין לעבודה הורתה לחזור מיידית לפעילות רגילה.\nכבר במהלך הלילה הוציא בית הדין האזורי לעבודה בתל אביב צו ארעי, בדרישה מוועד העובדים להחזיר לעבודה את הקטרים. למרות זאת, יו\"ר הוועד לא מילאה אחר ההוראות. בדיון עצמו, הורתה השופטת אפרת לקסר להחזיר מיידית את הקטרים החדשים לעבודה מלאה. נציג ההסתדרות, אבי אדרי, הודיע בסביבות 9:00 לשופטת כי הם נתנו הוראה לוועד לעשות זאת, וייקח כשעתיים עד שישולבו בתנועה."}
{"article_id": "0,7340,L-3824229,00.html", "header_title": "ארכה אחרונה לזכיינית הרכבת הקלה", "full_text": "כך אומרים היום (ד') ל-ynet מקורות המקורבים למשרד התחבורה, לאחר שהמדינה הודיעה לזכיינית על ארכה בת 90 יום להשגת \"סגירה פיננסית\" - הבטחת מקורות המימון לביצוע הפרויקט. למעשה, במשרדי האוצר והתחבורה מאיימים כי אם לא תבטיח הזכיינית את מקורות המימון תוך שלושה חודשים, תפעל המדינה לביטול החוזה עמה. ראוי להזכיר כי על-פי החוזה שנחתם ב-2007, התחייבה הזכיינית - חברת MTS - להגיע לסגירה פיננסית עד מאי 2008 - לפני יותר משנה וחצי.\nביטול החוזה עם הזכיינית - שעלול להיות כרוך במאבק משפטי יקר ומסובך - יביא לעיכוב משמעותי בהקמת הקו הראשון של הרכבת הקלה בגוש-דן, \"הקו האדום\". על-פי הערכות, ביטול החוזה יביא לדחייה של שנתיים לפחות בפתיחתו לתנועה - שכרגע מתוכננת ל-2016. ראוי להזכיר כי על-פי התכנון המקורי, הקו האדום אמור היה להיפתח כבר ב-2013.\nבישיבה שנערכה לאחרונה בוועדת ביקורת המדינה בכנסת,\nעם\n\t הזכיינית. \"לא צריך לתת מתנות נוספות ללב לבייב ושותפיו\", אמר ח\"כ דב חנין. \"גורם שמאחר בשנה וחצי בהבטחת מקורות מימון לפרויקט, ומגיע עם רשימת דרישות ובקשות למתנות - זה מעשה שלא ייעשה. מדינת ישראל צריכה לקחת על עצמה את האחריות על הפרויקט, ולצאת כבר לדרך\"."}
{"article_id": "0,7340,L-4188911,00.html", "header_title": "פגע וברח: החמרת הענישה לא מועילה", "full_text": "ראוי להזכיר כי התומכים בהחמרת הענישה על עבירת ההפקרה, טענו כי כך ניתן יהיה להילחם בתופעה. אז כיצד יתכן שעונש כה חמור לא הרתיע את הנהגים הפוגעים?\nבכירים בסנגוריה הציבורית ובשירות המבחן התריעו בעבר מפני תוצאה זו בדיוק: חוסר התוחלת של החמרת העונשים לנהגים המעורבים בתאונות \"פגע וברח\". בשירות המבחן הסבירו עוד לפני שאושרה ההחמרה כי היא לא תביא לתוצאה המיוחלת, ואולי אף תחמיר את המצב. על-פי נייר עמדה שהגיש שירות המבחן, \"יתכן שהחמרת הענישה תיצור פאניקה עמוקה הרבה יותר, כך שמי שכשל ועזב את זירת התאונה, יחשוש עוד יותר מלהסגיר עצמו\".\nאלא שחברי הכנסת שיזמו את החמרת הענישה וגם אישרו אותה, התעלמו מעמדת המומחים. הממשלה מצדה, תמכה בהחמרת הענישה וסייעה לחברי הכנסת לקדם את אישורה. לטענת סנגורים בכירים, הסיוע מצד משרדי הממשלה אינו מקרי: לדבריהם, החמרת הענישה היא בחירה בפתרון קל - ובעיקר זול - למאבק בתאונות. יו\"ר ועדת התעבורה בלשכת עורכי הדין, עו\"ד שי גלעד, הזכיר בעבר כי שיפור תשתיות, הסברה והוספת שוטרים לאגף התנועה - כולם דורשים תקציבים. זאת, בזמן שהצעות חוק שמחמירות את הענישה אינן עולות דבר."}
{"article_id": "0,7340,L-3898739,00.html", "header_title": "עד שתבוא רכבת קלה, ניסע באוטובוס מהיר", "full_text": "עד שתחל לפעול הרכבת הקלה בגוש-דן, בסביבות שנת 2016 או כנראה מאוחר יותר, מציעה תנועת \"עיר לכולנו\" להפעיל שני קווי אוטובוס מהירים, שייסעו בתדירות גבוהה בכל שעות היממה, וגם בסופי שבוע. שני הקווים - \"\n\" ו-\"\n\" - יתבססו על תשתית הכבישים והרחובות הקיימת, תוך שימוש באוטובוסים של חברת דן.\nהתוכנית של \"עיר לכולנו\" אינה מהפכנית או אף חדשה - רעיונות דומים יושמו בעולם עוד בשנות ה-70 וה-80 של המאה הקודמת. הרעיון העומד מאחוריה פשוט: רכבות קלות ותחתיות הן פתרונות תחבורה מצוינים, אך הקמתן נמשכת שנים רבות, ודורשת השקעת תקציבי-עתק. ולכן, כפתרון קל ומהיר יחסית ליישום, מוצע לשדרג את מערכי האוטובוסים בעיר, תוך שימוש בתשתיות קיימות.\nנושא אחד שצפוי להתקבל באהדה רבה בקרב כל האוכלוסיות, הוא הוזלת תעריפי הנסיעה. על-פי התוכנית, עלות הנסיעה תוזל \"משמעותית\" באמצעות סבסוד שיגיע ממקורות ממשלתיים ועירוניים. הבעיה היא שכבר כיום מסבסדת המדינה את קווי האוטובוס בכל הארץ, בסכום הנאמד בכ-2.5 מיליארד שקל בשנה, ולכן הצעת \"עיר לכולנו\" אינה צפויה לזכות בתמיכה במשרדי הממשלה.\nאחד היתרונות המשמעותיים של התוכנית המוצעת על-ידי \"עיר לכולנו\", מלבד מהירות היישום, היא עלותה הנמוכה היחסית. כך למשל, מחיר הקמת הקו האדום של הרכבת הקלה - באורך של כ-22 ק\"מ - נאמד ב-11 מיליארד שקל. הקמת המטרונית בחיפה - מערך של אוטובוסים רבי-קיבולת, הנחשב לפרויקט מורכב משמעותית מזה המוצע בתל-אביב - צפויה לעלות כמיליארד שקל, למסלול באורך של כ-40 ק\"מ.\nאלא שהעלות הנמוכה יחסית והיישום המיידי, אינם מבטיחים הצלחה לתוכנית. ניסיון העבר - למשל, בנושא צמצום זיהום האוויר מתחבורה - מלמד כי מאבקי"}
{"article_id": "0,7340,L-4189128,00.html", "header_title": "עובדי הרכבת: מהלילה שביתה עד להודעה חדשה", "full_text": "ועד עובדי הרכבת וההסתדרות הודיעו הערב (יום ב') על השבתת תנועת הרכבות בכל הארץ מהלילה. הרכבת האחרונה תצא ב-23:04, ואחריה יופסק השירות. ההודעה פורסמה בעיצומו של מאבק משפטי מתמשך בין הנהלת הרכבת לעובדיה על מיקור חוץ של תחזוקת קרונות חדשים לחברה המייצרת את הקרונות.\nההנהלה פנתה לבית הדין וביקשה להוציא צווי מניעה נגד העובדים ולהכריז כי הוועד מבזה את החלטתו לשוב לעבודה. במקביל, נוסעים רבים בתחנות הרכבת השונות בתל-אביב התבשרו על ביטול מיידי של נסיעות שתוכננו לצאת לכפר סבא ולהוד השרון. כך נפגעו שוב נוסעים רבים כתוצאה מהשיבושים - לאחר שבשעות הבוקר\n\"חסרי אונים ואסירים\" במאבק הפנימי, כהגדרתם.\nכבר במהלך הלילה, הוציא בית הדין האזורי לעבודה בתל-אביב צו ארעי, בדרישה מוועד העובדים להחזיר לעבודה ארבעה קטרים שהושבתו על ידו - כמחאה על ההחלטה לבצע עבודות תחזוקה במאות קרונות חדשים באמצעות היצרנית, חברת בומברדייה, במקום באמצעות עובדי הרכבת.\nבדיון עצמו, הורתה השופטת אפרת לקסר להחזיר מיד את הקטרים החדשים לעבודה מלאה. נציג ההסתדרות, אבי אדרי, הודיע בסביבות 9:00 לשופטת כי הם נתנו הוראה לוועד לעשות זאת, וייקח כשעתיים עד שישולבו בתנועה. למרות זאת, יו\"ר הוועד, גילה אדרעי, לא מילאה אחר ההוראות, עובדי הרכבת המשיכו בשיבושים ונוסעים רבים דיווחו על תקלות ועיצומים בקווים שונים.\n\"להתנהלות מפרת חוק שכזו אין לתת מקום ועל בית הדין הנכבד להשמיע בקול רם את דברו בעניין\", נכתב בבקשת הנהלת הרכבת. \"המשיבים מפרים פעם אחר פעם באופן מזלזל ביותר את החלטות בית הדין\".\nבהנהלת הרכבת אומרים כי \"נציגי ועד עובדי הרכבת והעומדת בראשם, מוכיחים שוב כי לקוחות החברה משמשים עבורם אך ורק כבני ערובה במאבקם למנוע את הקידמה ברכבת ישראל. כלי השביתה של עובדי הרכבת הפך לזול ומזלזל ואנו מגנים בכל תוקף את המהלך האגרסיבי וחסר האחריות של ועד עובדי הרכבת כלפי הציבור הישראלי\".\nעוד הוסיפו כי \"רכבת ישראל נמצאת בתנופת פיתוח למען הציבור ומהלכי הוועד מכוונים לפגוע בתנופה זו, למען האינטרסים הצרים שלהם, למרות שהובטח לנציגי הוועד כי בכל מקרה לא ייפגעו עובדי הרכבת הקיימים ואף ייקלטו מאות עובדים חדשים. זו נציגות עובדים שלא ראויה להנהיג, שאינה מצייתת לחוק, שפוגעת ללא הרף בתדמית החברה ומאבדת את תמיכת העובדים. בימים האחרונים ביצעו נציגי הוועד רמיסה של החוק וחצייה של קווים אדומים. אנו מצפים מהנהגת ההסתדרות להעמיד את יו\"ר ועד עובדי הרכבת על מקומה ולהזכיר לה שתפקידה להגן על זכויות העובדים ולא לנהל את רכבת ישראל\".\nמנגד, טוענים עובדי הרכבת כי ההנהלה ממשיכה בשלה ומתעקשת בכל תוקף לקלוט עובדי קבלן לשורותיה, \"תוך שהיא מסכנת את ביטחונם התעסוקתי של העובדים המסורים של הרכבת. ההנהלה מפקירה את בטיחות הנוסעים ותחזוקת הקרונות בידי אותן החברות, האחראיות הישירות לכל התאונות והתקלות ברכבת בשנתיים האחרונות. הנהלת הרכבת עומדת בסירובה לקיים מו\"מ עם ועד העובדים ומנציחה את מצבם העגום של מאות מעובדיה שמקבלים כאמור השלמת הכנסה לאור שכרם הזעום\".\nיו\"ר ועד עובדי הרכבת, גילה אדרעי, אמרה: \"כוועד עובדים, לא נוכל לאפשר הפיכת רכבת ישראל למעוז החדש של עבדות קבלנית. אין לנו ברירה. אנו נאלצים לפתוח בשביתה שמקורה באטימותה ורשלנותה של ההנהלה. אנו מצרים על הפגיעה בציבור הנוסעים ומקווים כי ההנהלה תתעשת ותבין את רחשי הציבור והעובדים שלא מוכנים לסבול רמיסת זכויות שכזו, הפרטות ועבדות קבלן למען בצע כסף\".\nאדרעי הוסיפה כי לוועד העובדים יש אחריות לדאוג לעובדי הרכבת. \"לא יעלה על הדעת שעובדים מקבלים השלמה לשכר מינימום, במקום עבודה מסודר בשנת 2012. עובדי הרכבת הם עובדים מסורים שעושים לילות כימים על מנת להבטיח שירות אמין ובטוח לנוסעים ומגיע להם לחיות בכבוד. הנהלת הרכבת, במקום לדאוג לעובדיה ולהגיע להסכם קיבוצי שישפר את תנאי העסקתם, מסרבת להידבר בכל דרך שהיא עם ועד העובדים\".\n\"אתה מרגיש כבול, ממש אסיר של הרכבת\", אמר מיקי שרייבר, תושב שערי תקווה שהביע זעם כנוסע באופן קבוע ברכבת\nשרכש כרטיס \"חופשי חודשי\". \"זו הפעם השלישית החודש שאני במצב הזה, זה בלתי נסבל. כל חודש קונים כרטיס על בסיס חשבון מסוים, ואז מתברר שדפקו אותך. אף אחד אפילו לא חושב לפצות אותך\".\nהנהלת הרכבת זימנה שמונה עובדים, בהם שלושה חברי ועד, לשימועים לפני השעיה. זאת לאחר שתקפו אמש את מנכ\"ל הרכבת במתחם בלוד."}
{"article_id": "0,7340,L-3897861,00.html", "header_title": "חברה קנדית מציעה להקים רכבת קלה בת\"א", "full_text": "קונצרן בומברדייה הקנדי מוכנה לקחת על עצמה את תכנון וביצוע הרכבת הקלה בתל אביב. ההצעה עולה בקנה אחד עם כוונת שר האוצר, יובל שטייניץ, לשלול את הזיכיון בפרויקט מחברת MTS, בה שותפה קבוצת לבייב.\n\"אנחנו ממשיכים על פי החוזה בהכנות לעבודות להקמת הרכבת\"."}
{"article_id": "0,7340,L-4187847,00.html", "header_title": "חשד לפגע וברח: חיילת נדרסה למוות ליד יקנעם", "full_text": "חיילת בת 19 מיקנעם נדרסה הלילה (יום ו') למוות בכביש 66, ליד יקנעם. חקירה ראשונית של המשטרה העלתה כי היא יצאה מתחנת דלק סמוך לקיבוץ הזורע ושלושה כלי רכב פגעו בה. במשטרה חושדים כי מדובר בתאונת פגע וברח ופתחו במצוד אחר שלושת הנהגים שככל הנראה המשיכו בנסיעתם.\nמכונית שככל הנראה ניסתה להימנע מלפגוע בחיילת התהפכה לתעלה סמוכה. נהגת ונוסעת שישבו בתוך הרכב נפצעו ופונו לבית חולים העמק במצב קל.\nמצלמות תחנת הדלק תיעדו את הצעירה כשנכנסה לתחנה וכשיצאה ממנה. מחלק עיתונים הוא זה שהבחין בגופתה, המתדלק הזעיק עזרה. צוות מד\"א-כרמל שהגיע למקום קבע את מותה. בני משפחתה הגיעו לבית החולים כדי לזהות את גופתה.\nקצין אגף התנועה במחוז הצפוני, סגן ניצב יוסי חתוקאי, אמר ל-ynet כי מדובר בתאונה מורכבת שנסיבותיה עדיין אינן ברורות: \"אנחנו בודקים אם הרכב שנמצא הפוך בזירת התאונה היה מעורב בה, או שהנוסעות בו ניסו להתחמק מפגיעה\". הוא הוסיף כי ככל הנראה פגעו בחיילת שלושה כלי רכב, וכעת נעשים מאמצים לאתר את כל המעורבים.\nלדבריו, ככל הידוע עד כה נכנסה הצעירה לפנות בוקר לתחנת הדלק בצומת היציאה מקיבוץ הזורע. היא יצאה מהתחנה, החלה לחצות את כביש 66 במקום חשוך וככל הנראה נפגעה בידי שלוש מכוניות, שנהגיהן עזבו את המקום. הרכב הרביעי ניסה להתחמק מפגיעה והתהפך, נהגת ונוסעת שהיו בו נפצעו. לדברי הקצין, הוקם צוות חקירה מיוחד לחקירת התאונה ונסיבותיה, ולחיפושים אחרי הנהגים שברחו.\nביום שלישי נהרגו\nבשתי תאונות דרכים באזור הדרום. בהתנגשות\nבין מכונית לאוטובוס בין צומת גורל לצומת להבין, נהרג נהג המכונית הפרטית, גבר בשנות ה-40 לחייו. בתאונה בכביש הערבה, סמוך לקיבוץ גרופית, נהרג נהג מחיפה בהתהפכות מכוניתו.\nבשבת נהרג\nכבן 40 לאחר שפגע בכלב בכביש 65, בין קדרים לצלמון. הוא התהפך, פגע במעקה הבטיחות - ונהרג במקום. בתאונה הקשה נהרג גם הכלב.\nRead this article in English"}
{"article_id": "0,7340,L-4104106,00.html", "header_title": "הכנסת אישרה: יוזל ביטוח החובה לרוכבים", "full_text": "מליאת הכנסת אישרה הלילה (ד') חוק חדש, שצפוי להביא להוזלת תעריפי ביטוח החובה של רוכבי אופנועים וקטנועים. על-פי החוק, אותו יזמה ח\"כ פאינה קירשנבאום, הוזלת ביטוח הרוכבים \"תסובסד\" על-ידי כלל הנהגים: 6% מסך פרמיות ביטוח החובה שנגבות מנהגים יועברו לכיסוי תביעות רוכבים שנפגעו בתאונות, וזאת לעומת כ-4% כיום.\nיו\"ר ועדת הכלכלה, ח\"כ כרמל שאמה, שהציג את החוק במליאה, אמר כי \"אנחנו משתמשים במילה 'הוזלה', (אבל) אני הייתי משתמש במינוח של תיקון עיוות ועוול... אנו מקווים שהחוק המוצע יסייע למשתמשים באופנועים. צריך לזכור שרובם המכריע הם סטודנטים ואנשים צעירים, שלא תמיד הפרוטה מצויה בכיסם\". החוק אושר בקריאות שנייה ושלישית ברוב של 18 ח\"כים, וללא מתנגדים או נמנעים.\nעל-פי נתוני משרד האוצר, כל נהג מכונית שילם בשנה שעברה כ-75 שקל - באמצעות ביטוח החובה שלו - לכיסוי תביעות רוכבים. אישור החוק צפוי להגדיל את הסכום שמשלם כל נהג בכמה עשרות שקלים בשנה. בדו\"ח שפרסם אגף שוק ההון והביטוח לפני כחצי שנה, נקבע כי כיסוי תביעות ביטוח של רוכבים גרם ב-2009 להגדלת סך דמי הביטוח שנגבו מציבור הנהגים ב-5.2%.\nאולם, ראוי לזכור כי אותו \"סבסוד\" נועד למעשה לכסות את הפסדי התאגיד שמבטח את הרוכבים (\"הפול\"), ונמצא בבעלותן של חברות הביטוח. על-פי נתוני האוצר, ב-2009 גבו החברות פרמיות ביטוח חובה בסך של 4.7 מיליארד שקל. הרווח של חברות הביטוח, לאחר קיזוז הפסדי \"הפול\", הגיע בשנה זו לכ-750 מיליון שקל.\nמנתונים שהעביר השבוע משרד האוצר לוועדת הכלכלה, עולה כי בעקבות יישום החוק החדש, יוזל ביטוח החובה בשיעור של 12% במקרה של רוכב בן 25 בעל קטנוע בנפח של 50 סמ\"ק, ובשיעור של 8% עד 10% במקרה של רוכב בן 35 בעל קטנוע או אופנוע בנפח של 125 סמ\"ק. עם זאת, מקורות בוועדה אמרו כי הנתונים שהעביר האוצר אינם רלוונטיים כיום, מאחר שהם מתייחסים לאוכלוסיית רוכבים זניחה.\nאז מה יהיה שיעור ההוזלה בפועל? בעניין זה נראה כי רב הנסתר על הגלוי. כך למשל, מנכ\"ל \"הפול\", יעקב אלחדיף, העריך אתמול בוועדת הכלכלה כי בעקבות יישום החוק \"יחזרו\" אל הפול רוכבי דו-גלגלי רבים, שרוכבים כיום ללא ביטוח - או עם פוליסות שרכשו ישירות מחברות ביטוח. חזרתם, כך העריך אלחדיף, צפויה להקטין את שיעור ההוזלה.\nאם יתברר כי שיעור ההוזלה יהיה נמוך מכפי שביקשו ליישם חברי הכנסת, איימה השבוע ח\"כ קירשנבאום כי תפעל לשנות את המצב באמצעות הגשת הצעת חוק חדשה. \"אני יכולה להבטיח שאם התעריפים שאני אקבל בעוד חודשיים יהיו כאלה שלא יספקו אותי, אני אלך בחקיקה מחודשת\", הצהירה בישיבה של ועדת הכלכלה.\nלעניין זה התייחס הלילה במליאת הכנסת גם יו\"ר הוועדה, ח\"כ שאמה, שהבהיר כי \"קיבלנו נתונים מאגף שוק ההון, שגרמו לנו לחשוב שייתכן שהצעת החוק לא תוזיל את תעריפי הביטוח במידה מספקת... דרשנו מנציגי אגף שוק ההון נתונים (נוספים, ש.ה) בדבר הוזלת התעריפים הצפויה בעוד כחודשיים, ונבחן את המשך צעדינו בהתאם לנתונים בנוגע לשינוי הצפוי בתעריפים\".\nאת החוק שאושר הלילה יזמה ח\"כ קירשנבאום בעקבות רפורמה בביטוח הרוכבים, שיושמה בסוף 2009. על-פי האוצר, נועדה הרפורמה ליצור תעריף \"דיפרנציאלי\": תעריף שנקבע לפי מאפיינים כמו גיל, ותק ברכיבה ומעורבות בתאונות. באוצר אומרים כי הרפורמה הוזילה את תעריף הביטוח שמשלמים רוכבים מנוסים ובעלי עבר נקי, אלא שרוכבים רבים ובכירים בענף הדו-גלגלי טוענים כי בפועל התייקרו התעריפים בשיעור ניכר.\nלפני ההצבעה במליאה, מתח ח\"כ שאמה ביקורת חריפה על התנהלות משרד האוצר: \"בנובמבר 2009 השתוללו פה פקידי האוצר... ישבו ועדות הכספים והכלכלה"}
{"article_id": "1,7340,L-3572916,00.html", "header_title": "תכנית תחבורה חדשה לתל אביב", "full_text": "אלה עיקרי חזון תחבורה מהפכני הנקרא \"ניידות לכולנו\", ומהווה חלק ממצע הבחירות של תנועה על-מפלגתית חדשה וצעירה, בשם \"עיר לכולנו\". התנועה, שתתמודד בבחירות המקומיות שיערכו בנובמבר הקרוב, מאמינה כי תכנית זו עשויה להוות את הפתרון המיוחל למצוקת התחבורה בכרך הגדול בישראל.\nבסיס התוכנית, שהגיעה לידי ynet, הוא שדרוג דרמטי במערך התחבורה הציבורית: פרישה מחדש של רשת קווי האוטובוס, הוזלת מחירי הנסיעה, חידוש צי\nיוזמי התוכנית מציעים במקביל להטיל אגרות גודש במרכז העיר, להרחיב את מערך שבילי האופניים על חשבון מסלולי נסיעה, ובכך לפנות את המדרכות עבור הולכי הרגל.\nח\"כ דב חנין, פעיל מרכזי בתנועה ויו\"ר השדולה הסביבתית-חברתית בכנסת, מאמין שאפשר לחולל את המפנה המתוכנן - כבר בעתיד הקרוב. \"זו לא רק תוכנית. יש כאן כוח פוליטי שרוצה ליישם אותה מיד לאחר הבחירות\". פרופסור דני רבינוביץ', פעיל בולט נוסף ועד לאחרונה יו\"ר ארגון הגג של הארגונים הסביבתיים, סבור שיישום התוכנית הכרחי לעתיד העיר: \"תושבי תל-אביב-יפו וישראל עוד לא יודעים זאת, אך הם זקוקים לתוכנית כקרש הצלה מנזק אקולוגי בלתי-הפיך ופגיעה כלכלית עמוקה\".\nאחת הבעיות העיקריות של התחבורה הציבורית בישראל היא זמינות מוגבלת: תנועת האוטובוסים והרכבות מופסקת בימי שבת וחג, וכך מצטמצמת יכולתם של מפעילי התחבורה הציבורית לשרת את הנוסעים. על-מנת להתמודד עם בעיה זו, קורא אחד הסעיפים המשמעותיים ביותר בתוכנית התחבורה של \"עיר לכולנו\", להפעלת מערך תחבורה ציבורית גם בסופי-שבוע וימי חג.\nעם אג'נדה סביבתית מובהקת, קשה להיות מופתעים מהצבת תחבורת האופניים גבוה בסדר העדיפויות של \"עיר לכולנו\". חזון התחבורה קורא להאצת סלילת שבילי אופניים, תוך מתן דגש לשבילים שייבנו על חשבון הכבישים - ולא על המדרכות. על-פי התכנון, שבילים אלה גם יופרדו מהכבישים, במטרה להגביר את בטיחות הרוכבים."}
{"article_id": "0,7340,L-4145651,00.html", "header_title": "רנו קליאו 1.2: ניצחון מרשים לכוחות השוק החופשי", "full_text": "גם אלו שלא אוהבים את עקרון השוק החופשי, חייבים להודות כי לעתים הוא פשוט עובד. קחו לדוגמה את שוק המיני בישראל, שעד לפני מספר שנים היה זניח לחלוטין. סוזוקי אלטו הבסיסית שנמכרה לפתע ב-60 אלף שקל, הפכה אותו על פניו, וגררה עמה רשימה ארוכה ומכובדת של מתחרות שצצו לפתע. השפעה\nהציבור יכול היה לפתע לבחור במידות מצומצמות במעט, אבזור צנוע יותר וביצועים פושרים, בתמורה לכ-50% מהמחיר. והציבור בחר, תוך שהוא פוגע קשות במכוניות הסופר-מיני המודרניות, עליהן העיקה גם הקטגוריה המשפחתית-קומפקטית. זו שבתמורה לכמה אלפי שקלים נוספים, העניקה הרבה יותר מרחב, נוחות, אבזור, ביצועים ואף בטיחות.\nאחת שמנסה להשתחרר מאחיזת המלחציים הזו, היא רנו קליאו, המשווקת זה מכבר בגרסת 1.2 ליטר עם תיבה ידנית ורמת אבזור בסיסית יחסית, תמורת 70 אלף שקל.\nאחד היתרונות הגדולים של גרסאות זולות לדגמים מוכרים, מתבטא במראה חיצוני שכמעט ואינו מעיד על המחיר המופחת. ואכן, גרסת ה-70 אלף של הקליאו, אינה שונה. למרות גילה המתקדם, היא נראית טוב מאד. גם סביבת הנהג והנוסעים עושה רושם טוב, עם איכות חומרים והרכבה בהחלט סבירה.\nאלא שבדומה למכוניות מוזלות אחרות אותן יכולה יבואנית מקומית לפתע לשווק, רמת האבזור נתפרה כנראה בהתאם למשא ומתן על תג-מחיר נמוך במיוחד, ולא לפי צורך אמיתי. כך למשל, לצד שליטה די מיותרת על בקרת שיוט ההגה, השליטה על מערכת השמע אינה משם. לצד מערכת שמע מקורית יש ארבעה רמקולים שכולם ממוקמים לפנים. לצד שש כריות אוויר מרשימות, תפעול חלונות מאחור הוא ידני, וההגה אינו ניתן לכיוון למרחק.\nועוד נקודת ביקורת ייחודית. המושב הנוח למדי של הקליאו הזולה, ממוקם בזווית לא ממש נעימה ונוחה ומקשה על בחירה בתנוחה נכונה. אגב, באופן מוזר, המסגרת המתכתית של פתחי האוורור משתקפת במראות הצד.\nמאידך, הממדים בפנים בהחלט מרשימים. לא רק ששורת המושבים מאחור מציעה מקום לשניים ואף שלושה (לא גדולים מדי) מבוגרים, יחד עם תא מטען סביר בנפח 288 ליטרים, עם צמיג חלופי בגודל מלא.\nאחד השינויים היותר-גדולים בשוק הרכב הישראלי, זה שהתגלה לפתע בעקבות הצלחת סוזוקי אלטו וחברותיה הקטנות, הוא הנכונות של הנהג הישראלי להעביר הילוכים באופן ידני ובעזרת מצמד. נכונות מוכחת באלפי מכוניות, שמעניקה סטירה מצלצלת ליבואני הרכב שטענו בעוז במשך שנים ארוכות, כי רוכש הרכב המקומי אינו מוכן להסתפק בפחות מאוטומט, ולא משנה באיזו קטגוריית מחיר או גודל.\nבקליאו זה עובד טוב מאד, וראוי שיהיה כך. שכן מנוע ה-1.2 ליטר מציע 75 כ\"ס בלבד, נתון צנוע מאד בעידן הנוכחי, וכזה המבהיר בין היתר כיצד היא זולה כל-כך. עם הספק כה צנוע, טוב שיש תיבה יעילה ונוחה לתפעול. כזו שמסוגלת גם בעת הצורך לשיוט בהילוך גבוה יחסית, המנטרל את המנוע הרועש בסל\"ד גבוה. מה כן מעניק המנוע הזה? צריכת דלק טובה בתנאי מבחן תובעניים - 16.9 ק\"מ לליטר על-פי נתון רשמי, כ-11 ק\"מ בפועל.\nמה עוד יש לספר? נוחות הנסיעה הקליאו בינונית בתנאים עירוניים קופצניים, אך הופכת טובה מאד בכביש המהיר. הבסיס הדינמי שלה, ואלה חדשות טובות, לא נפגע למרות הצורך בהוזלת מרכיבים. היא מתנהגת היטב, מגיבה טוב מאד, ומבהירה שהיא מתוכננת להתמודד עם הרבה יותר כוח מלפנים. אז ההגה קל מדי, ובקרת היציבות היסטרית מדי מצד שני, בהתחשב בשימוש הצפוי בה ובקהל היעד - טוב שמערכת הבטיחות החשובה הזו, אינה ליברלית מדי.\nתתפלאו. רנו קליאו 1.2 ידנית עולה במרבית מדינות אירופה כמעט כמו בארץ, וזו כבר חדשה מעניינת. חדשה נוספת מעניינת היא היכולת והתכונות שמביאה עמה מכונית ה-70 אלף הזו - תג-מחיר שנראה רק לפני שנתיים דמיוני גם עבור מכוניות קטנות, פשוטות ונחותות ממנה משמעותית. הזכרנו כבר שהקליאו זכתה בחמישה כוכבי בטיחות במבחן הריסוק של היורו-נ-קאפ?\nאז כן. אם אתם מחפשים מכונית בגודל כזה (או אף קטן יותר), קחו נסיעת מבחן בקליאו. יש סיכוי לא רע שתסיימו את הסיבוב עם פנקס צ'קים ביד.\n70,000 שקלים"}
{"article_id": "0,7340,L-3989162,00.html", "header_title": "חולדאי התקפל: אין אוטובוסים בליל שבת בת\"א", "full_text": "למרות שבליל שבת נפגעים לא מעט צעירים בתאונות דרכים, בדרך חזרה מבילוי, ראש העיר תל-אביב רון חולדאי ללא ממהר להפעיל את קווי הלילה של התחבורה הציבורית גם בימי שישי בערב. הסיבה: הסיעות החרדיות במועצת העיר הטילו וטו.\nמזה כשנה שבעירייה מוקפאת היוזמה להפעיל קו אוטובוס עירוני, שיסיע צעירים ובליינים למוקדי הבילוי בעיר ובחזרה, בלילה שבין שישי לשבת. התוכנית הגיעה אפילו לרמה של בדיקת היתכנות אצל חברות תחבורה פרטיות להפעלת הקו, אך נתקלה\nבהתנגדות דווקא מצד ראש העיר - שחתם על הסכמים קואליציוניים עם הסיעות החרדיות, לפיהם לא יחול שינוי בסטטוס-קוו בעיר.\nאת היוזמה להפעלת אוטובוסים בלילות שבת בתל-אביב מוביל סגן ראש העיר מסיעת הצעירים, עו\"ד אסף זמיר, שאמר ל-ynet כי הוא \"עדיין מקווה שהיא תצא אל הפועל, ונראה את הקו הזה פועל בלילות שישי\".\nחבר מועצת העיר תל-אביב, הרב נפתלי לוברט מסיעת בג\"ד, הסביר ל-ynet מדוע הסיעות החרדיות מתנגדות להפעלת התחבורה הציבורית בשבת. \"פיקוח הנפש הוא לא על האוטובוס, אלא על החינוך שחשיבות חיי אדם. לדעת איך לנסוע ולא לשתות, שם צריך להשקיע הרבה שעות ולא אוטובוסים. זה כמו שהקיר רטוב בבית ואתה הולך ושם טיח פעם בשבועיים, למרות שבתוך הקיר יש צינור רקוב. הבעיה היא שנהגים צעירים שמים פס על החוק ונוהגים ושותים. יש הבדל בין בילוי לבין התפרקות צלם אנוש\".\nבתל-אביב פועלות בלילות שבת מוניות שירות, אך הן נוסעות על צירים ראשיים בלבד ולא מגיעות למרבית השכונות. מדו\"ח של עיריית תל-אביב לשנת 2009 עלה כי בימי שישי ושבת אירעו יותר תאונות בהן היו מעורבים צעירים בני 17 עד 24, מאשר בימים האחרים בשבוע. 31 תאונות כאלו התרחשו בימי שישי, 41 בשבת - לעומת 9 בימי חמישי ו-13 בימי ראשון.\n\"כמובן שקיים קשר ישיר לאופי הפעילות ובעיקר הבילוי של הנהגים הצעירים\", הוסבר בדו\"ח. \"בדיקת הקשר בין ימים לשעות בשנת 2009 מצביעה על מספר תאונות גבוה בימים שישי ושבת בין השעות 0:00 בלילה ל-6:00 בבוקר. במהלך העשור האחרון כ-40% מתאונות עם מעורבות של צעירים אירעו בשעת החשיכה\". נתון מדאיג נוסף מלמד כי כל נהג חמישי שהיה מעורב בתאונה בעשור האחרון בתאונה בתל-אביב היה נהג צעיר עד גיל 24.\nמעיריית תל-אביב נמסר בתגובה: \"ראש העיר התבטא לא פעם ולא פעמיים על כך שהוא תומך בתחבורה ציבורית בשבת, אולם משרד התחבורה אינו מאפשר לקיים את קווי הלילה במהלך השבת. עם זאת, אנו בוחנים הצעות שונות ומנסים להגיע להסכמות על מנת לקיים מערך הסעות מקביל למשרד התחבורה, שישרת את המבלים בסופי השבוע\".\nקווי הלילה של משרד התחבורה, המופעלים בגוש דן על-ידי חברות אגד ודן, פועלים רק בלילות חמישי ומוצאי שבת, בדיוק בשל אותה סיבה - הסירוב העיקש והמסורתי של החרדים להפעיל את קווי הלילה בליל הבילויים המרכזי של השבוע,\nבשל הכניעה של משרד התחבורה, יש רשויות המקומיות שהחליטו להפעיל אוטובוסים בלילות שבת. בעיריית חולון, למשל, הסיעות\nהחרדיות בעירייה - הכוללות את סגן הראש עיר חיים זברלו מש\"ס - הבינו, כי אכן מדובר בפיקוח נפש ואיפשרו להפעיל אוטובוסים בחודשים יולי ואוגוסט. \"זה קו שמאוד הצליח וביקשתי אפילו שהוא יתוגבר\", אמר ל-ynet ראש העיר חולון מוטי ששון. \"ההסעה חינם, להבדיל מאגד ודן\".\nששון הסביר כי חולון היא עיר חילונית, והתושבים החרדים בה הבינו את הצורך בתחבורה בשבת. לדבריו, הקו בחולון פועל מחודש יולי בלילות שבת משעה 23:00 בלילה. אוטובוס יוצא פעם בחצי שעה, עד שעות הבוקר. האוטובוסים גם מחזירים את הצעירים לעיר ממקומות הבילוי המרכזיים בתל אביב. \"בקיץ הבא גם נרחיב אותו לאזורים אחרים בעיר. הקו הזה עשוי להציל חיים, כי הסיסמה 'אם שותים לא נוהגים' חייבת להיות מתורגמת למעשים כאלו\"."}
{"article_id": "0,7340,L-4076355,00.html", "header_title": "\"בלי שבת - רפורמת האוטובוסים עלולה להיכשל\"", "full_text": "כך אומר היום (ג') ח\"כ ניצן הורוביץ, בדיון שערכה ועדת הכלכלה בעניין רפורמת קווי האוטובוס בגוש-דן, שיישום חלקה העיקרי צפוי להתחיל בעוד כחודש. לדבריו, האיסור על הפעלת תחבורה ציבורית בימי שבת - מתוקף הסכם הסטטוס-קוו בענייני דת - עלול להכשיל את הרפורמה, שביישומה צפויה המדינה להשקיע כ-200 מיליון בשנה, ומטרתה העיקרית היא לעודד את השימוש בתחבורה ציבורית.\n\"לא יהיה עתיד לתחבורה הציבורית אם היא לא תופעל בימי שבת\", המשיך הורוביץ. \"(הרי) זה לא שאנשים נשארים בבית ושומרים על השבת\". הורוביץ ציין כי הפעלת תחבורה ציבורית בימי שבת יכולה להיעשות תוך הסכמה עם הציבור הדתי. \"יש דרכים לעשות את זה מבלי לפגוע בצביון של השבת. אנחנו חייבים להבין את זה, ולהתמודד עם זה\".\nיש לציין כי בשנים האחרונות הוגשו כמה הצעות חוק, שביקשו לאפשר הפעלת תחבורה ציבורית בשבת. על-פי הצעות החוק, שעל חלקן חתומים חברי כנסת ממפלגות דתיות-לאומיות, התחבורה הציבורית תופעל במתכונת מצומצמת בימי שבת, ובקווים שאינם עוברים בשכונות דתיות. ח\"כ זבולון אורלב הציע ב-2007 ו-2009 לאפשר הסעות ציבורית למקומות תרבות ובילוי בלבד, ובכלי רכב שקיבולתם אינה עולה על 12 מקומות.\nאולם, כל הצעות החוק שהוגשו בעניין תחבורה ציבורית בשבת נדחו או לא קודמו, וזאת מתוקף מחויבותן של ממשלות ישראל מאז שנות ה-50 לשמור את הסטטוס-קוו בענייני דת. ראוי להזכיר שהמסמך עליו מתבסס הסטטוס-קוו ההיסטורי - מכתב ששלח דוד בן-גוריון להסתדרות אגודת ישראל - אינו מתייחס באופן מפורש לענייני תחבורה.\nבמשרד התחבורה נוהגים להסביר כי אין ביקוש לתחבורה ציבורית בימי שבת.\nמנהל\n\t אגף תחבורה ציבורית במשרד כי \"אנחנו לא רואים שיש לזה (תחבורה ציבורית בשבת, ש.ה) דרישה בקרב האזרחים. אם רוצים תחבורה ציבורית בשבת, צריך לשנות את החוק הקיים. ולצורך כך, דרושה הסכמה ציבורית רחבה. אבל אני חושב שהציבור הרחב בישראל לא מעוניין בזה\".\nבמהלך הדיון בוועדה, הציג משרד התחבורה נתונים בעניינה של הרפורמה בקווי האוטובוס בגוש-דן - רפורמה שהחלה בשנה שעברה,\nאלבז הסביר כי המדינה נדרשת להעניק את רשת הביטחון, בגלל הכוונה ליישם כרטוס משותף לכל מפעילות התחבורה הציבורית. אלבז ציין כי כרטוס משותף יאפשר מעבר חופשי בין מפעילות האוטובוסים השונות: נוסעים יוכלו לרכוש \"כרטיס מעבר\", באמצעותו יעברו בין קווים שונים במשך שעה וחצי, ללא תשלום נוסף.\nח\"כ ישראל אייכלר ציין כי הפעלת כרטיסי המעבר צפויה לתרום בעיקר לנוסעים צעירים. לדבריו, דווקא המשתמשים העיקריים של תחבורה ציבורית - קשישים, ילדים ומשפחות - עלולים להיפגע מהרפורמה. \"השיטה הזו תגרום להם לברוח למכוניות הפרטיות או למוניות\", אמר אייכלר לנציגי משרד התחבורה. חברי הכנסת דב חנין ואופיר אקוניס ציינו כי קיבלו פניות מאזרחים, הטוענים כי הרפורמה תביא לביטול חלק מקווי האוטובוס - ובכך ייפגע השירות הניתן להם כיום. חנין ואקוניס אמרו כי עם הפונים נמנים סטודנטים רבים, שגרים מחוץ לתל-אביב ונדרשים להיכנס לעיר מדי יום.\nנציגי משרד התחבורה ניסו במהלך הדיון להפיג את החששות בעניין הרפורמה. רותי אמיר, ראש מינהלת תחבורה ציבורית בחברת נתיבי איילון, הסבירה כי בשבועות הקרובים יתקיים קמפיין הסברה נרחב, שיכלול בין השאר פרישת 2,000 דיילים בתחנות האוטובוסים בימים הראשונים לאחר תחילת יישום הרפורמה.\nאמיר גם ציינה כי בסקר שערכה החברה כשלושה חודשים לאחר יישום השלב הראשון של הרפורמה - שכלל ארגון מחדש של שישה קווים בלבד - התברר כי חלק גדול מהנוסעים הביעו שביעות רצון מתוצאותיה. לדבריה, 42% מהנוסעים שהשתתפו בסקר אמרו כי הם מרוצים ממסלולי הנסיעה החדשים, 36% אמרו שכלל לא הושפעו, ו-20% ציינו כי הם \"פחות מרוצים\" מהקווים המחודשים.\nשמואל רפאלי, מנכ\"ל דן, ניסה גם-הוא להרגיע את מי שחוששים מפני הרפורמה: \"יש חששות - גם לנו. יהיו תיקונים. אבל אנחנו מאמינים שנצליח להצעיד (את השירות) קדימה, והציבור ייהנה מתחבורה ציבורית טובה יותר\". רפאלי גם ציין כי השלב השני של הרפורמה צפוי להשפיע על כ-350 אלף נוסעים."}
{"article_id": "0,7340,L-4141521,00.html", "header_title": "הממונה אישר: דלק יכולה לרכוש את קמור", "full_text": "ההחלטה מגיעה ימים ספורים לאחר שהממונה הביע חשש מפני העסקה, בטענה כי היא עלולה לפגוע בתחרות בשוק הרכב. בהודעה לבורסה שפרסמה דלק רכב ביום\nראוי לציין כי כל מותגי היוקרה, למעט ב.מ.וו, מיובאים כיום על-ידי קבוצות עסקיות גדולות: כך למשל מיובאת מרצדס על-ידי חברת כלמוביל, המייבאת גם את יונדאי ומיצובישי. את מותג היוקרה אודי מייבאת קבוצת צ'מפיון, יבואנית כל מותגי קונצרן פולקסווגן לישראל.\nבנוסף, ובניגוד לטענת הממונה על ההגבלים, ההערכות בשוק הרכב הן כי רכישת קמור בידי דלק תגביר את התחרות בשוק היוקרה, שכן היא תאפשר ליבואנית להקטין את הוצאותיה ולהוריד מחירים לצרכן."}
{"article_id": "0,7340,L-4189126,00.html", "header_title": "אוטובוסים בשבת: הקמפיין נמשך, חולדאי תומך", "full_text": "ראש העיר תל-אביב-יפו, רון חולדאי, מצטרף לקריאות לקיים תחבורה ציבורית גם בשבתות. בסטטוס שפרסם ב\nשלו, כתב בין השאר: \"ישראל היא המדינה היחידה בעולם שבה ברבע מימות השנה לא פועלת תחבורה ציבורית בחג ובשבת. עלינו לשאול את עצמנו - מה עושה מי שאין ביכולתו לרכוש רכב פרטי ומבקש לבקר בשבת את משפחתו או לבלות בחוף הים?\".\nחולדאי קובע כי המצב היום, לצד היעדרה של מערכת תחבורה ציבורית יעילה, \"פוגע בהתפתחות התקינה של המדינה וביכולת של הציבור לוותר על הרכב הפרטי היקר והמזהם\". והכתובת לדבריו אחת - משרד התחבורה: \"המשרד הוא הגוף האמון על התחבורה הציבורית. אני מצפה מהמשרד ומהממשלה להקשיב לקולו של הציבור ולהפעיל תחבורה ציבורית גם בשבתות וחגים\".\nבשבת האחרונה התייצבו כ-100 פעילים של \"ישראל חופשית\" בתחנות אוטובוס ברחבי העיר תל-אביב ו\"חיכו\" לאוטובוסים תוך שהם מניפים שלטים \"מחכה לאוטובוס בשבת\" במסגרת קמפיין חדש. חולדאי אינו היחיד שתומך. גם חברת מועצת העיר, תמר זנדברג (מרצ), מיהרה להגיש הצעה לסדר במטרה לקדם את הנושא של תחבורה בשבת: \"זה נושא מאד פשוט, מזמן הייתה צריכה להיות תחבורה ציבורית מכל הסיבות: חברתית, סביבתית ואורבנית\".\nזנדברג הביעה תמיהה כיצד זה שבשנת 2012 עדיין אין אוטובוסים בשבתות, \"כנראה שצריך עוד קצת מאבק. אבל נראה שזה זמן טוב לקיים את השיח והמאבק הציבורי, ואין מקום טוב להתחיל אותו מאשר תל-אביב\".\nמנכ\"ל תנועת \"ישראל חופשית\", מיקי גיצין, מסביר: \"באופן עקרוני אין חוק שאוסר תחבורה ציבורית בשבת בישראל. צריך אישור ממשרד התחבורה, אצלנו בסניף בתל אביב נקבע יעד לקדם את השיח בנושא. אנחנו נפגשים עם גורמים עירוניים, מתוך מטרה להעביר את זה לרמה המוניציפלית. יש ערים שבהן יש תחבורה ציבורית בשבתות כמו אילת וחיפה. אין שום סיבה מתקבלת על הדעת שלא תהיה תחבורה בשבת בתל-אביב, שם הצורך והביקוש גבוהים\".\nומה לגבי שינוי חקיקה? ביוני אשתקד נדחתה הצעתו של חבר הכנסת ניצן הורביץ ממרצ, שביקשה להתיר הפעלת תחבורה ציבורית בימי שבת. להצעה התנגדו מרבית חברי הכנסת שנכחו במליאה עקב נימוק של פגיעה בסטטוס-קוו וברגשות הציבור. רוני בן אהרון, רכז סניף תל-אביב ב\"ישראל חופשית\", אומר כי הוא נאלץ להחזיק רכב פרטי רק לצורך התניידות בשבת: \"הבעיה שלי קטנה יחסית לעומת חלק ניכר מהתל-אביבים שלא יכולים להרשות לעצמם רכב והם תקועים ביומם החופשי\".\nבנימין בביוף, חבר מועצת העיר מטעם ש\"ס, מתנגד לתחבורה ציבורית בשבת: \"אני מציע קודם כול שידאגו לתחבורה הציבורית בימי חול שהיא אחת הגרועות בעולם. חבל שזורים חול בפרצופם של החרדים. יום שבת הוא יום חופשי. אי אפשר לכפות נסיעה בו. זו בושה וחרפה עבור כל מי שמציע ויצביע בעד זה. ראש העיר הראשון, מאיר דיזנגוף, ביקש בזמנו להתחשב בציבור הדתי. אפילו במשטר הקומוניסטי התחשבו בציבור הזה. תל-אביב היא עיר מעורבת. צריך לקדם אחדות בעם, ודבר כזה יפלג את הציבור הדתי בעיר משאר הציבור. אם זה יתממש, לא נשב בשקט ונצא להפגין\".\nגם הרב יוסף גרליצקי, רב קהילת חב\"ד בתל-אביב, מתנגד: \"חולדאי איש חכם, אני לא מאמין שזה יקרה. שבת היא מתנה מהקדוש ברוך הוא, אני בטוח שהוא ישמח שגם תושבי העיר ישמרו שבת. לגופו של עניין, שבת זה דבר שנותן מנוחה אמיתית לכל יהודי באשר הוא. זה יום של התעלות רוחנית, המשפחה יושבת יחד וזה מה שהכי חסר היום. יוזמה כזו פוגעת בעם ישראל לכן אני לא מאמין שירצו לעשות דבר כזה. יש הרבה רבנים שהתאחדו לצאת בקריאה נעימה לבוא להתפלל בשבת בבתי הכנסת. זה יוסיף לאחדות העם\".\nדובר משרד התחבורה, אבנר עובדיה, מסר בתגובה: \"קווי השירות בימי שבת ומנוחה מוסדרים בהתאם להחלטת הכנסת משנת 1991 ובהתאם לתקנה 386 (א) ולתקנות התעבורה. על פי החלטה זו ועל פי התקנות, קיימים קווים המורשים לפעול לפני צאת השבת וקווים המורשים לפעול אחרי צאת השבת. משרד התחבורה שומר על הסטטוס-קוו על פי החלטת הכנסת והתקנות בעניין הפעלת קווי אוטובוסים בימי שבת ומנוחה\"."}
{"article_id": "0,7340,L-3996845,00.html", "header_title": "תחבורה ציבורית, לא בשבת: סטטוס קוו מעל הכל", "full_text": "מדינת ישראל מעוניינת להעניק שירות תחבורה ציבורית משופר למגזרים בעלי דרישות ייחודיות. כך למשל, העניק משרד התחבורה בחודשים האחרונים הכשר רשמי לקווי המהדרין, המשמשים בעיקר את האוכלוסיה החרדית, ובהם מתבצעת הפרדה בין נשים וגברים. בנוסף, החל משרד התחבורה בהפעלת קווי אוטובוס המשרתים בעיקר את המגזר הלא-יהודי: ערבים, דרוזים ובדואים.\nאלא שבנקודה מסוימת, נעצר השירות המשופר לחלק מהאוכלוסיות. למשל, כאשר העניין מגיע ל\"סטטוס קוו\" המפורסם, אותו הסכם היסטורי לפיו אסורה הפעלת תחבורה ציבורית בימי שבת וחג. למרות שהמגזר הלא-יהודי אינו מחויב על-פי חוק למנוחה בשבת, הוא אינו יכול לעשות שימוש בקווי האוטובוס החדשים בימי שבת.\nבהתייחסם לקווים החדשים המשרתים את הציבור הלא-יהודי, מסבירים במשרד התחבורה ל-ynet כי \"קווי האוטובוסים אינם פועלים בשבת, שכן עיקר השירות פועל לערים הגדולות - אשר ממילא אין בהן פעילות בימי שבת. בשל כך, הביקושים לקווים אלו בשבת מועטים\". עוד אומרים שם כי לא קיבלו פניות מרשויות מקומיות להפעיל תחבורה ציבורית במגזרים אלה בשבת. עם זאת, דובר המשרד מציין כי \"קווי אוטובוס בנגב - מרהט לחורה - פועלים בשבת ומבצעים נסיעות ל'יום שוק'. הקו פועל מאחר שישנם ביקושים גדולים\".\nבמלים אחרות, במשרד אומרים כי אין ביקוש לקווי אוטובוס בשבת - אך היכן שיש, אוטובוסים בהחלט יכולים לפעול. אלא שהמציאות כמובן שונה. בדיקת ynet מעלה כי הסכם הסטטוס-קוו בתחבורה הציבורית בישראל, חזק עדיין מכל החלטה אחרת.\nבמשרד התחבורה מתעקשים כבר מספר שנים כי גם במגזר היהודי אין ביקוש לתחבורה ציבורית בשבת. כך למשל, לפני כשנתיים הבהיר\nהתחבורה הציבורית בישראל אינה פועלת בשבת וחג מתוקף \"הסטטוס-קוו\": הסכם שאינו מעוגן בחוק או כללים מפורשים, ומונהג מאז ימי ראשית המדינה. נהוג לייחס את הסטטוס-קוו למכתב ששלח ראש הממשלה הראשון, דוד בן-גוריון, להסתדרות אגודת ישראל ב-1947, ובו הובטח כי יום המנוחה השבועי במדינה - שעדיין לא הוקמה באותה עת - יהיה יום השבת. למי שאינו יהודי, הובטח כי יוכל לשבות מכל מלאכה ביום החג השבועי הנהוג על-פי דתו.\nלמרות הפיכתו של הסטטוס-קוו למעין הסדר-חוקי, ישנם חריגים מפורסמים: בחיפה מותרת הפעלת קווי אוטובוס בימי שבת וחג, אם כי במתכונת מצומצמת. במהלך השנים נעשו ניסיונות לשנות את הסטטוס-קוו בעניין תחבורה ציבורית, למשל באמצעות יוזמות חקיקה, אך ללא הצלחה. ראוי לציין כי בכל ההסכמים הקואליציוניים שנחתמו בשנים האחרונות - למשל ממשלות נתניהו ואולמרט - נכלל בלחץ המפלגות הדתיות סעיף הקובע כי \"לא תקודם ולא תאושר חקיקה פרטית, אשר יש בה משום שינוי בסטטוס-קוו בנושאי דת\".\nבאופן טבעי, היעדר תחבורה ציבורית בשבתות וחגים פוגע בעיקר במי שאין לו מכונית פרטית, ולכן זקוק לאוטובוס או רכבת כאמצעי תחבורה בלעדי. הנפגעים העיקריים מהמצב הם מי שנמנים עם השכבות החלשות באוכלוסיה, ואינם מחזיקים במכונית פרטית. על-פי נתונים של משרד האוצר, שיעור הבעלות על כלי רכב בעשירון העליון עומד על כ-90%, לעומת כ-20% בלבד בעשירון התחתון וכ-30% בעשירון השני. למעשה, יותר מ-40% מבתי האב הנמנים עם העשירון העליון מחזיקים בשתי מכוניות ויותר, לעומת שיעור זניח - 5% או פחות - בארבעת העשירונים התחתונים.\nבהקשר זה ראוי לציין כי דווקא מי שאינם מחזיקים במכוניות פרטיות, הם אלה הזקוקים לשירותי תחבורה ציבורית יותר משאר האוכלוסיה: שיעור הבעלות על כלי רכב בישובי הפריפריה נמוך משמעותית מאשר ביישובים באיזור המרכז. על-פי נתוני הלשכה המרכזית לסטטיסטיקה (למ\"ס), רק ל-37.5% ממשקי הבית באופקים יש מכונית. בשדרות ונתיבות עומד שיעור הבעלות על כלי רכב על פחות מ-50%. זאת, לעומת יותר מ-82% ממשקי הבית בצפון תל-אביב, וממוצע של 66.4% בגוש דן - איזור בו מתגוררים כ-3.2 מיליון מתושבי המדינה.\nיש לציין כי למרות שההפרדה צפויה לזכות בקרוב ב\"הכשר\" של בג\"צ, הרי שבעבר התנגדו חלק משופטי בית המשפט העליון לניסיונות להנהיג הסדרי תחבורה ייחודיים שלא באמצעות חוק מפורש. בפסק דין שניתן בעניין סגירת רחוב בר-אילן בירושלים לתנועה בימי שבת, כתב השופט בדימוס מישאל חשין כי \"פקודת התעבורה נועדה להסדרי תנועה ותחבורה. היא לא נועדה לקידום ענייני-דת ונושאי-דת... ליחיד שמורה זכותו לחופש הדת ולחופש מדת, גם ברשות היחיד גם ברשות הרבים. ואם מבקשת החברה לפגוע בחופש זה - רק בחוק הכנסת או במעשה חוקה רשאית היא לעשות כן\".\nבאותו פסק-דין, גם כתב חשין על הסטטוס-קוו והפעלת תחבורה ציבורית בשבת - דברים המתאימים גם היום: \"הנהגתה של תחבורה ציבורית בשבת אמורה הייתה לשמש - בגדרי האמנה החברתית בין מי שהם שומרי-מצוות לבין מי שאינם שומרי-מצוות - מעין לחיצת יד לשלום... אינני סבור שקביעתו של שר התחבורה כי הנהגתה של תחבורה ציבורית בשבת 'מהווה... הפרה של הסטטוס-קוו הקיים'. סטטוס-קוו 'נוסח ישראל' הוא מושג עמום, מעורפל וגמיש. האוחזים בו מזה ומזה ימשכו אותו, כל אחד מהם לעברו הוא... מה לנו שנדבר בסטטוס-קוו? נדבר באמנה, אמנה הנכרתת ביושר ובתום-לב. באמנה כל צד נותן וכל צד מקבל\"."}
{"article_id": "0,7340,L-3572676,00.html", "header_title": "הצעת חוק: תחבורה ציבורית גם בשבת", "full_text": "השבוע הונחה על שולחן הכנסת הצעת חוק, המנסחת כללים חדשים להתנהלות הציבור הישראלי בימי שבת. הצעת חוק זו יוצרת הבחנה בין פעילות מותרת - כמו בילוי, תרבות ותחבורה ציבורית - ואסורה, כמו פעילות ממשלתית או מסחרית. אחד הסעיפים החשובים ביותר בהצעת החוק, קובע כי תחבורה ציבורית תופעל בימי שבת.\nהצעת החוק החדשה - שהוגשה על-ידי חברי הכנסת גלעד ארדן, זאב אלקין ואלחנן גלזר - קובעת כי תחבורה ציבורית בשבת תופעל במתכונת מיוחדת, שתהיה מצומצמת בהשוואה לשאר ימי השבוע. עם זאת, על מנת שלא לפגוע בצביון השבת, נתיבי תנועה העוברים בשכונות או ישובים בעלי רוב משמעותי של שומרי-שבת, ייסגרו למשך השבת כולה או לשעות מסוימות.\nגפני גם ציין כי ראוי לבחון מחדש את ההסדר הקיים בחיפה: \"בדקתי כבר כמה פעמים את מצב התחבורה הציבורית בחיפה, ששם עובדת בשבת בגלל הסטטוס-קוו המטופש הזה - ואני אומר 'מטופש' כי הוא רק לטובת החילונים. אילו היית מאפשר ל'אגד' לעשות כרצונה, היא הייתה סוגרת את הקווים בשבת\"."}
{"article_id": "0,7340,L-4064305,00.html", "header_title": "\"רפורמה? שר התחבורה לא מתחשב בגבעתיים\"", "full_text": ". שבועות ספורים לפני ביטולם של כ-70 קווי אוטובוס ותיקים, והחלפתם בכ-50 קווים חדשים, אומר ראש עירית גבעתיים, ראובן בן שחר, כי מדובר בהחלטה שרירותית שרק מסבכת את השימוש בתחבורה ציבורית, במקום להפוך אותה לנגישה וידידותית יותר. זאת כיוון שבמסגרת הרפורמה יבוטל קו 45, העובר בגבעתיים בדרך לאוניברסיטאות הגדולות בגוש דן - בר אילן ותל אביב.\nבעיריית גבעתיים נשמעת בימים האחרונים ביקורת על ההחלטה שנלקחה מבלי להתחשב כלל בתושבי העיר, ובעיקר הפגיעה הצפויה באוכלוסיית הסטודנטים.\nבשיחה עם ynet אמר בן שחר כי ההחלטה עלולה לנתק את צעירי גבעתיים מהאוניברסיטאות. \"לא יתכן שמאות סטודנטים שידם אינה משגת לקנות רכב, יטורטרו במספר אוטובוסים, עם כל בזבוז הזמן והמעקפים הכרוכים בכך. קיבלנו מאות תלונות בנושא, ועשרות סטודנטים פנו אלי אישית לדף הפייסבוק שלי, כדי שאפעל מול משרד התחבורה. אני פשוט לא מבין מה ההיגיון בביטול קו ותיק, שמשרת בבירור ובאופן ישיר את האוכלוסייה הצעירה\".\nבן שחר, שמאיים לצאת בקמפיין ציבורי נגד הרפורמה, מזכיר כי הקושי נוגע במיוחד לעירו. לדבריו, נתוני הלמ\"ס מראים כי אחוז בעלי התואר הראשון בקרב תושבי גבעתיים, הוא הגבוה ביותר בישראל. \"רפורמה אמורה לשפר ולא לסבך. אין שום בשורה ברפורמה שתטרטר מאות סטודנטים, במקום להמשיך מצב קיים טוב ופשוט. אסור שביטול קווים ייעשה על גבם של צעירי גבעתיים, הזכאים לגישה מהירה ויעילה למוסדות לימוד. טרטור מאות סטודנטים זה לא רפורמה, אלא טעות\".\nבמשרד התחבורה דוחים את הטענות מכל וכל. לטענתם, הנתונים שמביא ראש העיר אינם מתאימים לנתונים אותם אספו לפני הרפורמה. \"בדיקה מעמיקה שערכנו העלתה כי הביקוש לקו 45 מגבעתיים לאוניברסיטת בר אילן ותל אביב, נמוך ביותר\". עוד אומרים שם כי \"רשת הקווים המתוכננת לפעול במסגרת הרה-ארגון של התחבורה הציבורית בגוש דן, תספק נגישות ותדירות טובות יותר מאשר כיום\"."}
{"article_id": "0,7340,L-3613131,00.html", "header_title": "גיל אגמון ינהל את דלק מוטורס עד 2011", "full_text": "הסכם ההעסקה של גיל אגמון, מנכ\"ל דלק רכב, יבואנית מכוניות מאזדה ופורד לישראל, הוארך בשנה נוספת עד סוף 2011. זאת למרות שנותרו עוד יותר משנתיים לתום החוזה המקורי שלו, שאמור להסתיים בסוף 2010. במסגרת הארכת ההסכם, לא ישונו תנאי העסקתו של אגמון, שעלות שכרו בשנה החולפת הגיעה ל-3.8 מיליון שקל כולל שכר ובונוסים. יחד עם זאת, החברה הסכימה להסרת החסימה על המניות של אגמון, שהוקצו בתחילת 2006, ושועבדו לטובת הבנקים מהם קיבל אגמון הלוואות לרכישתן.\nמאז הנפקת המניות ועד לערב המשבר האחרון בבורסה, נסק שערן של מניות אלה בזכות התוצאות הטובות שהניבה פעילותה של החברה תחת שרביטו של אגמון."}
{"article_id": "0,7340,L-3572916,00.html", "header_title": "תכנית תחבורה חדשה לתל אביב", "full_text": "אלה עיקרי חזון תחבורה מהפכני הנקרא \"ניידות לכולנו\", ומהווה חלק ממצע הבחירות של תנועה על-מפלגתית חדשה וצעירה, בשם \"עיר לכולנו\". התנועה, שתתמודד בבחירות המקומיות שיערכו בנובמבר הקרוב, מאמינה כי תכנית זו עשויה להוות את הפתרון המיוחל למצוקת התחבורה בכרך הגדול בישראל.\nבסיס התוכנית, שהגיעה לידי ynet, הוא שדרוג דרמטי במערך התחבורה הציבורית: פרישה מחדש של רשת קווי האוטובוס, הוזלת מחירי הנסיעה, חידוש צי\nיוזמי התוכנית מציעים במקביל להטיל אגרות גודש במרכז העיר, להרחיב את מערך שבילי האופניים על חשבון מסלולי נסיעה, ובכך לפנות את המדרכות עבור הולכי הרגל.\nח\"כ דב חנין, פעיל מרכזי בתנועה ויו\"ר השדולה הסביבתית-חברתית בכנסת, מאמין שאפשר לחולל את המפנה המתוכנן - כבר בעתיד הקרוב. \"זו לא רק תוכנית. יש כאן כוח פוליטי שרוצה ליישם אותה מיד לאחר הבחירות\". פרופסור דני רבינוביץ', פעיל בולט נוסף ועד לאחרונה יו\"ר ארגון הגג של הארגונים הסביבתיים, סבור שיישום התוכנית הכרחי לעתיד העיר: \"תושבי תל-אביב-יפו וישראל עוד לא יודעים זאת, אך הם זקוקים לתוכנית כקרש הצלה מנזק אקולוגי בלתי-הפיך ופגיעה כלכלית עמוקה\".\nאחת הבעיות העיקריות של התחבורה הציבורית בישראל היא זמינות מוגבלת: תנועת האוטובוסים והרכבות מופסקת בימי שבת וחג, וכך מצטמצמת יכולתם של מפעילי התחבורה הציבורית לשרת את הנוסעים. על-מנת להתמודד עם בעיה זו, קורא אחד הסעיפים המשמעותיים ביותר בתוכנית התחבורה של \"עיר לכולנו\", להפעלת מערך תחבורה ציבורית גם בסופי-שבוע וימי חג.\nעם אג'נדה סביבתית מובהקת, קשה להיות מופתעים מהצבת תחבורת האופניים גבוה בסדר העדיפויות של \"עיר לכולנו\". חזון התחבורה קורא להאצת סלילת שבילי אופניים, תוך מתן דגש לשבילים שייבנו על חשבון הכבישים - ולא על המדרכות. על-פי התכנון, שבילים אלה גם יופרדו מהכבישים, במטרה להגביר את בטיחות הרוכבים."}
{"article_id": "0,7340,L-3471808,00.html", "header_title": "קמור תהיה יבואנית צ'רי הסינית בישראל", "full_text": "חברת קמור, יבואנית ב.מ.וו, הודיעה היום (ה') כי חתמה על הסכם שיתוף פעולה, במסגרתו תצרף בעתיד גם את מותג המכוניות הסיני\n,\n\t לב.מ.וו ומיני אותם היא מייצגת בישראל. ההסכם נערך עם קבוצת כדורי, שמחזיקה מאז 2004 בזיכיון הבלעדי לייבוא מכוניות צ'רי לישראל. המהלך החשוב מגיע רק כחודש לאחר מינויו של דן חלוץ, הרמטכ\"ל לשעבר, למנכ\"ל חברת קמור.\nבמסגרת ההסכם, יקימו קמור וקבוצת כדורי חברה בבעלות משותפת, שתעסוק בפעילות ייבוא ושיווק מכוניות צ'רי בארץ, אך גם בחו\"ל. קמור היא יבואנית צ'רי בבולגריה, מקדוניה, סרביה ומונטנגרו. קבוצת כדורי, בעלת חברת \"המאגר\", עוסקת בתחום חלקי החילוף לרכב.\nמדובר בהסכם מצוין עבור שני הצדדים. קמור, המתמחה כיום בשוק היוקרה ופעילה בפלח שוק מצומצם מאד, תוכל להפוך לשחקן משמעותי הרבה יותר בשוק הרכב הישראלי, תודות לייבוא מגוון המכוניות הזולות יחסית של צ'רי. כעת משווקת קמור בין 800 ל-1,000 מכוניות בשנה בלבד, ברמת מחיר גבוהה מאד. מכוניות צ'רי יאפשרו לה לפנות גם לקהל הרחב ולציי הרכב, ולהגדיל באופן ניכר את מספר המכוניות שהיא מעלה על הכביש.\nעל-פי הערכות ראשוניות יהיו מחירי המכוניות של צ'רי נמוכים ב-10-15% מהמותגים הקוריאנים והיפנים, בהתאמה לקטגוריות. בכל מקרה, סביר להניח כי בקמור יבקשו לשמור בעתיד על הפרדה מלאה בין מותגי היוקרה, למותג הסיני. הן באולמות התצוגה והן במערך השירות - מוסכי הרשת.\nמהעבר השני של ההסכם, תיהנה קבוצת כדורי, המביאה עמה ניסיון רב-שנים בשיווק חלפים וקשרים מצוינים במדינות אסיה, משותפה בעלת ניסיון עשיר בייבוא כלי רכב לישראל, שתוכל לתרום רבות להחדרת המותג הסיני לשוק המקומי. בנוסף, העובדה כי ב.מ.וו ומיני נחשבים למותגי יוקרה, תוכל לעזור לתדמית האפורה-משהו של שוק החלפים בו מהווה כדורי שחקן ראשי.\nכחלק מההסכם, תקבל קבוצת כדורי מניות בחברה-בת של קמור, המייבאת את מכוניות צ'רי בבולגריה ובמדינות הבלקן. הפעילות במזרח אירופה עשויה בטווח הארוך להיות רווחית הרבה יותר מהפעילות בישראל, וזאת לאור פוטנציאל מכירות גבוה משמעותית: יותר מ-23 מיליון תושבים חיים בארבע המדינות בהן יש לקמור זיכיון לשיווק מכוניות מתוצרת צ'רי."}
{"article_id": "0,7340,L-3559673,00.html", "header_title": "דן נקראת להפעיל מחדש אוטובוסים בשבת", "full_text": ". כך הבטיח היום (ג') הממונה על שעות עבודה ומנוחה במשרד התמ\"ת, צבי רוזנצוויג, בדיון שהתקיים בוועדת הכלכלה. זאת בעקבות החלטת חברת דן להפסיק ולהפעיל קווי תחבורה ציבורית לפני צאת השבת. יו\"ר הוועדה, ח\"כ גלעד ארדן (ליכוד), קרא לחברת דן לחזור לאלתר למצב הקודם, ודרש בדיקה כדי לוודא שהחברה נהגה כך כחוק. נציגי דן: \"הקווים הופסקו מסיבות כלכליות בלבד. לא היו בהם נוסעים\".\nועדת הכלכלה דנה היום בנושא הפעלת קווי תחבורה ציבורית בשבת, בעקבות הצעות לסדר היום של נציגי הסיעות הדתיות והחרדיות, שמחו על חילול השבת בחברת דן, שהפעילה קווי תחבורה ציבורית לפני צאת השבת. יש לציין כי המידע אודות ביטול הקווים האמורים, התקבל רק לאחר מחאה ציבורית כנגד הפסקתם. לטענת חברת דן, הפסקת פעילות הקווים התבצעה לאחר שהוברר כי הם אינם רווחיים, ולא בעקבות לחץ כלשהו מצד גורמים דתיים. לטענת החברה, מדובר ב-14 קווים שיצאו שעה-שעתיים לפני צאת השבת, בעיקר בתקופת הקיץ, והפעלתם הופסקה מסיבות כלכליות מאחר שנסעו באוטובוסים \"שניים-שלושה נוסעים בכל נסיעה\".\nמנגד טען ח\"כ אופיר פינס, כי האוטובוסים האמורים נסעו בתפוסה מלאה, וכי אין שחר לטענות דן כי השירות הופסק מנימוקים כלכליים. לדבריו, הקווים הופעלו\nכשבאוטובוסים היו אפילו \"20 נוסעים בעמידה\". לדבריו, חברת דן הפסיקה את השירות בגלל לחץ פוליטי. ח\"כ ארדן הוסיף ושאל מדוע נדרשו לחברת דן שנים רבות כל-כך, כדי להגיע למסקנה כי הקווים אינם רווחיים.\nהממונה על התחרות בתחבורה הציבורית במשרד התחבורה, גבי נבון, הבהיר לוועדה כי חברת דן הפסיקה את תנועת האוטובוסים שיצאו לפני צאת השבת, באופן חד-צדדי ללא קבלת אישור מצדו. נבון הורה לדן להמשיך בהפעלת השירות כפי שנעשה עד כה. רק לאחר בחינת הבקשה להפסקת הפעילות - שכבר הוגשה - יוחלט כיצד היא תענה. בכל מקרה, הוא לא ידע לומר כמה זמן תימשך הבדיקה.\nבישיבה הוועדה, שהתנהלה בטונים גבוהים, עלה גם נושא נהגי האוטובוסים בשבתות. הממונה על שעות עבודה ומנוחה במשרד התמ\"ת, צבי רוזנצוויג, אמר כי יוציא הוראה לאגף האכיפה במשרדו, למנוע העסקת נהגים יהודים בחברות התחבורה הציבורית שפועלות בשבת ללא היתר, כולל חברת אגד בחיפה. רוזנצוויג אמר כי נחשף לבעיה עקב פרשת דן, ולדבריו לא הוגשה למשרדו שום בקשה מצד כל חברה להעסיק נהגים בשבת. אם החברות עושות כן, כך אמר, הן עוברות על החוק.\nבתגובה העירו נציגי המפלגות החילוניות, הח\"כים רן כהן (מרצ) ואופיר פינס (עבודה), כי הדתיים אפילו לא ידעו את העובדה שהאוטובוסים יוצאים לדרכם לפני\nצאת השבת, ובוודאי לא על זהות הנהגים, והתעוררו רק לאחר שחברת דן הודיעה על צעדיה, והמחאה הציבורית שהתעוררה בעקבות ההודעה.\nח\"כ יצחק אהרונוביץ' (ישראל ביתנו), לשעבר שר התיירות, אמר בתגובה לפולמוס הסוער שהתנהל בין הח\"כים הדתיים לחילוניים, כי לדעתו לא מדובר כלל בעיה הלכתית או עניין של שירות ציבורי, אלא שאלה כלכלית טהורה, וכך היא גם צריכה להבחן.\nיו\"ר הוועדה, ח\"כ גלעד ארדן (ליכוד) סיכם את הדיון בבקשה מחברת דן לחזור לאלתר למצב הקודם, אם שינתה את זמני השירות בניגוד לחוק וללא אישור. משרד התחבורה נדרש להעביר לוועדה, תוך שבוע ימים, חוות דעת משפטית בה יובהר האם החברה נהגה כחוק, וכן את תוצאות הבדיקה של בקשתה להפסיק את השירות."}
{"article_id": "0,7340,L-3792660,00.html", "header_title": "הרפורמה שתעביר אתכם מרכב פרטי - לאוטובוס?", "full_text": "בעוד פחות משנה, לקראת פתיחת שנת הלימודים הבאה, יחלו קווי האוטובוס בגוש-דן לפעול במתכונת חדשה, שאמורה לקצר את זמני הנסיעה וההמתנה בתחנות, לשפר את רמת השירות, ואף לצמצם את זיהום האוויר במרכז העיר תל-אביב. אולם, למרות שכל הגורמים המעורבים - משרד התחבורה, עיריית תל-אביב-יפו וחברת דן - כבר הסכימו על המתכונת החדשה, מעטים בלבד סבורים כי יש ביכולתה לשפר משמעותית את מצב התחבורה הציבורית בגוש-דן.\nאלא שלמרות היעדים המרשימים, רבים סבורים כיום כי ארגון הקווים מחדש לא ישנה משמעותית את מפת התחבורה בגוש-דן. חמור מכך, מומחי תחבורה מעריכים כי את היעד החשוב ביותר - העברת נוסעים משימוש ברכב הפרטי לתחבורה ציבורית - לא תצליח התוכנית להשיג. הסיבה פשוטה: כל עוד רמת השירות באוטובוסים לא תשתנה מהותית, אין לאזרחים תמריץ מספיק משמעותי כדי לוותר על הנוחות של הרכב הפרטי.\nאם כן, האם הכל אבוד? לייבה מעיריית תל-אביב דווקא סבור כי עוד אפשר לשנות את פני הדברים. \"עדיין לא מאוחר\", אומר לייבה. \"אם זה חשוב, והמדינה ממילא משקיעה בתחבורה ציבורית מיליארדים, צריך לבוא ולקבוע מה רמת השירות שאנחנו רוצים לתת לאזרחים - לקבוע תוכנית מתאימה. ואם צריך, אז אפשר להוסיף תקציב לחברת דן כדי שתיתן את רמת השירות הזו (הנדרשת). הסכום הזה יהיה בטל בשישים לעומת מה שמושקע ממילא בתחבורה ציבורית\"."}
{"article_id": "0,7340,L-4003504,00.html", "header_title": "כץ: הנסיעה באוטובוס בגוש-דן תוזל ותתקצר", "full_text": "בעוד שישה חודשים תושלם רפורמה בתעריפי הנסיעה בגוש-דן, כך הצהיר היום (ה') שר התחבורה, ישראל כץ. על-פי התכנון, החל מיוני הקרוב יונהגו שני תעריפים בלבד: 6.20 שקל לנסיעה בין ת\"א וערים סמוכות, ו-9.50 שקל בין ת\"א וערים מרוחקות יותר בגוש-דן. כך למשל, נסיעה בין מזרח רמת-גן ודרום חולון תוזל מ-15.30 שקל כיום ל-9.50 שקל ביוני 2011. עם זאת, הרפורמה בתעריפים תביא לייקור מחיר הנסיעה בתוך תל-אביב והערים השונות במטרופולין, שעולה כיום 5.80 שקל.\nבנוסף, נוסעים יוכלו לרכוש כרטיס \"מעבר\", שיאפשר מעבר חופשי בין המפעילים השונים במשך שעה וחצי, ומחירו יקבע בהתאם לתעריפים החדשים. במקביל יושלם השלב השני בארגון מחדש של קווי האוטובוס בגוש-דן - הנחשב לשלב החשוב מבין ארבעה.\n\"המתכון הנוכחי של הפעלת האוטובוסים צמח בימי המנדט הבריטי\", אמר היום כץ, בכנס ראשי ערים שנערך בתל-אביב. \"אחת הדרכים לשפר את התחבורה הציבורית\nאחד העקרונות של ארגון הקווים מחדש הוא הפיכתם ל\"ישרים\" יותר: מסלולי הנסיעה של האוטובוסים המתוכננים יהיו קצרים יותר, ויחולקו לקווים ראשיים המקשרים בין הערים השונות, וקווים מקומיים - המשרתים בעיקר את השכונות השונות, ו\"מזינים\" את הקווים הראשיים. ארגון זה של הקווים אמור לקצר את זמני הנסיעה. בנוסף, התוכנית כוללת הגברת תדירות בחלק מהקווים, בעיקר בשעות העומס. מהלך זה אמור לקצר את זמן ההמתנה של הנוסעים בתחנות האוטובוס, ואת זמן הנסיעה הכולל - \"מדלת לדלת\".\nכדוגמה לשיפור ולהוזלה אותם מבטיחים במשרד התחבורה, מובאת נסיעה בין דרום חולון ומזרח רמת-גן: \"כיום יש צורך בקו אחד של אגד ואחר-כך לבצע מעבר לקו של דן, והנוסע נדרש לקנות שני כרטיסים\", מסביר השר כץ. \"אחרי הרפורמה בתעריפים, נוסע יוכל עם כרטיס אחד לבצע את שתי הנסיעות של שני המפעילים\". השר כץ גם אמר כי בכוונת המשרד להפעיל כרטיס אלקטרוני \"חכם\" אחיד לכל המפעילים, וזאת במקביל ליישום השלב השני של רפורמת הקווים - או לכל המאוחר עד סוף 2011.\nבהמשך רפורמת הקווים, שלדברי כץ תסתיים עד 2012, יותקנו שלטים אלקטרוניים ומערכות כריזה בכל האוטובוסים של חברת דן. בנוסף, יותקנו שלטים אלקטרוניים בחלק מהתחנות בגוש-דן, שיספקו מידע בזמן אמת על מיקום האוטובוסים וזמני הגעתם לתחנות. שלב נוסף הוא הנגשת התחנות לשימושם של בעלי מוגבלויות, וזאת כחלק מתוכנית רב-שנתית להנגשת התחבורה הציבורית. לדברי כץ, במקביל לצעדים אלה תגובש תוכנית להסבת נתיבים קיימים בכניסות לגוש-דן לנתיבי תחבורה ציבורית (נת\"צים).\nבמהלך הכנס הצהיר ראש עיריית תל-אביב-יפו, רון חולדאי, כי בתוך שישה חודשים יושלמו ההכנות הנחוצות להקמת \"רשות תחבורה ציבורית\" בגוש-דן. רשות זו תהיה אחראית על ניהול ופיתוח התחבורה הציבורית במטרופולין. חולדאי, שאף הציע שם לרשות המיועדת - \"תמ\"דן\", תאגיד מטרופוליני דן - אמר כי \"אנחנו לא יכולים להישאר ללא תחבורה ציבורית יעילה שמספקת נגישות מלאה. זה אינטרס של כולם - גם של הערים במטרופולין עצמו, גם של הערים שמסביב לו, וגם של משרדי הממשלה\".\nכמו רבים, חולדאי סבור כי הקמת רשות שכזו תביא לשיפור בשירות לנוסעים, ובכך תיבלם הירידה בשימוש בתחבורה ציבורית - ירידה הנמשכת ברציפות מאז שנות ה-70. אולם, למרות שחולדאי מציין כי קיימת הסכמה בעניין נחיצותה של רשות מטרופולינית בקרב כל הנוגעים בדבר - משרדי ממשלה ורשויות מקומיות - אין בכך די. \"הסכמה כללית ודיבורים לא מייצרים פתרונות\", מזהיר חולדאי. \"החוכמה היא לפתוח את הראש ולהשתחרר מהמגבלות והאילוצים המוניציפאליים, ולשים בצד את האגו. אם נוכיח שיש נכונות לשיתוף פעולה, לממשלה תהיה נכונות להעביר אלינו סמכויות\".\nלדברי חולדאי, הישראלים מגלים נכונות ורצון לעבור לתחבורה ציבורית ולוותר על השימוש ברכב פרטי, כפי שהוכיחה העלייה המשמעותית במספר הנוסעים ברכבת ישראל בעשור האחרון. הוכחה נוספת לכך מוצא חולדאי בשימוש באופניים בתל-אביב, שגדל משמעותית בשנים האחרונות. להערכתו, עם השקת פרויקט להשכרת אופניים בעיר בחודשים הקרובים, צפוי גידול נוסף.\nהשר כץ הביע היום תמיכה בהקמת רשות מטפרופולינית בגוש-דן. \"ביחד עם שר האוצר אנחנו מתכוונים לקדם ולגבות את העניין הזה. גם הפקידות במשרד התחבורה, שלכאורה יש מתח בינה ובין הרשויות המקומיות - בגלל הצורך להעביר סמכויות - שותפה מלאה בעשייה הזו\". עם זאת, יש לציין כי השר לא התחייב ללוח זמנים, ורק אמר כי \"בשנה-שנתיים הקרובות, זה הזמן להעלות את הרשות על הפסים\".\nלמרות האידיליה שהציגו היום כץ וחולדאי, ראוי לציין כי הקמת רשויות תחבורה ציבורית בישראל נתקלת במכשולים רבים כבר שנים ארוכות. למרות שהרעיון עלה עוד בשנות ה-70, ולמרות שוועדה ציבורית קבעה ב-2007 כי יש להקים רשות כזו לאלתר, עד כה לא הצליחו משרד התחבורה והרשויות המקומיות להגיע להסכמות מלאות.\nבסקירה שערך מרכז המחקר של הכנסת, יש הסבר תמציתי לכישלונה של המדינה בכל הנוגע להקמת רשויות תחבורה ציבורית: \"רוב הקשיים מתרכזים בטיב חלוקת הסמכויות בין הרשויות המקומיות לבין עצמן, ובין הרשויות המקומיות לבין הממשלה. עיקר הקושי הוא של הגופים השונים לוותר על חלק מסמכויותיהם לטובת גוף חדש, אשר אין להם שליטה מלאה עליו\"."}
{"article_id": "0,7340,L-3792081,00.html", "header_title": "נוסעים בנתיב תחבורה ציבורית? המשטרה תעניש", "full_text": "מול הבטחותיו של כץ, התייצב ח\"כ דב חנין, יו\"ר השדולה הסביבתית-חברתית בכנסת, שסבור כי המדינה אינה עושה כיום מספיק כדי לעודד את השימוש בתחבורה הציבורית. \"המערכת הציבורית כולה, אינה מתגייסת לתמוך כראוי בתחבורה הציבורית\", אומר חנין. \"ומערכת תחבורה ציבורית ללא תמיכה ראויה היא מערכת לקויה\"."}
{"article_id": "0,7340,L-3511982,00.html", "header_title": "\"דן\" מבטלת קווים שנסעו לפני צאת השבת", "full_text": "- כך הודיע בצהריים (יום ד') דובר החברה, איתן פיקסמן. אוטובוסים ב-9 קווים (מתוך כ-130) נסעו אחר הצהריים ברחבי גוש דן, כשעה לפני צאת השבת, אך כעת העניין יבוטל. ב\"דן\" טוענים כי ההחלטה התקבלה על בסיס כלכלי טהור.\nהדובר אמר ל-ynet: \"אגף התנועה בדן מבצע סקרים על-ידי מחלקת סוקרים בכל קווי דן. אנו נדרשים על-ידי הממשלה להתנהל על בסיס עסקי וכלכלי. המשמעות היא שהיכן שאין נוסעים וניתן לחסוך בהוצאות - חוסכים בהוצאות. אנחנו מתנהלים על בסיס עסקי וכלכלי טהור. לא נוסעים איפה שאין נוסעים. בזמנו הייתה בקשה שהקווים ייצאו בשעה מוקדמת יותר, אך כעת - מכיוון שאין די נוסעים - החלטנו לבטל את הנסיעות. זה פשוט שיקול כלכלי\".\nהקווים שבהם יבוטלו הנסיעות בשבת נחשבים לקווים מרכזיים ומרובי נוסעים, שמשרתים אזורים שלמים במרכז, ומובילים בין היתר לבתי החולים איכילוב בתל-אביב ושיבא בתל השומר: קו 1 בחולון והקווים הבאים: 9 בתל-אביב 18 בבת-ים ותל-אביב, 24 מרמת השרון לתל-אביב, 35 לבית החולים שיבא בתל השומר, קו 64 ברמת-גן, 83א' מאלפי מנשה לרעננה 161 מאריאל למפגש הבקעה ו-247 מכפר סבא לתל-אביב. באתר החברה טרם עודכנו זמני הנסיעה בשבת.\nח\"כ רן כהן (מרצ) פנה לשר התחבורה, שאול מופז, בענייו הפסקת תנועת האוטובוסים בשבת. במכתבו, טען ח\"כ כהן כי מדובר בהפרה של הסטטוס קוו בין דתיים לחילונים, ובפגיעה חברתית וסביבתית. \"ההחלטה החשאית והמחטפית מעלה ניחוח של כפיה דתית. אסור שכניעה למפלגות הדתיות מסיבות קואליציוניות תרמוס את זכויות הציבור החילוני, תבוא על חשבון הציבור החלש שאינו יכול להרשות לעצמו מכונית פרטית או מונית, ותשים ללעג ולקלס את השאיפה הירוקה לעידוד תחבורה ציבורית\".\nחברת מפלגתו, ח\"כ זהבה גלאון, הוסיפה: \"אני מקווה מאוד שלא מדובר בכניעה ובתכתיב של גורמים דתיים וחרדים שכופים על ציבור שזקוק לתחבורה ציבורית את אמונותיהם. הציבור שנזקק לתחבורה ציבורית הוא מעמד הביניים, כי מי שיש לו כלי רכב ממילא ייסע בשבת\".\nיושב ראש מפלגת הירוקים וסגן ראש עיריית תל-אביב, פאר ויסנר, אמר: \"ההחלטה של חברת דן היא החלטה חצופה ומרושעת . הגיע הזמן שהחברה אשר פוגעת בסביבה יום יום עם צי האוטובוסים שלה, תפסיק לחשוב רק על היבטים כלכליים ותתחיל לחשוב על החברה בישראל, על נוסעיה ועל הסביבה\".\nמנגד, חברי הכנסת הדתיים בירכו על ההחלטה. יו\"ר סיעת ש\"ס, ח\"כ יעקב מרגי, אמר: \"אני מחזק את חברת 'דן' על המהלך. צר לי על אותם אנטי יהודים שגם ש'דן' אומרים שמדובר בסיבה כלכלית, עדיין שנאת השבת מעבירה אותם על דעתם\".\nח\"כ ניסן סלומיאנסקי (האיחוד הלאומי-מפד\"ל) אמר: \"על פי הסטטוס קוו, אסור היה לחברת דן לנסוע בשבת. עד כה, אוטובוסים של דן שנסעו בשבת נהגו בניגוד לחוק. לכן אני שמח על ההחלטה של החברה שהחליטה לחזור לעצמה\"."}
{"article_id": "0,7340,L-3465414,00.html", "header_title": "שי אגסי בהשקת מיזם רכב חשמלי: \"בקרוב נטעין ולא נתדלק\"", "full_text": "\"כבר ב-2009 אנו מקווים לראות על הכביש מאות אלפי רכבים חשמליים\". כך, אמר היום (ב') שי אגסי,\n,\n\t במסגרת השקת פרויקט \"בטר פלייס\" (Better Place, \"מקום טוב יותר\") - מיזם הרכב החשמלי שיצא היום לדרך בניו יורק.\nעל פי\n,\n\t חברת בטר פלייס תתמקד באחד האתגרים הגדולים ביותר של המאה ה-21 - פיתוח פתרון אקולוגי וסביבתי שנועד להפוך את מערכות התחבורה למערכות המבוססות על חשמל ולא על דלק.\nעוד ציין אגסי, כי \"הכלכלה הגלובלית שלנו זקוקה באופן דחוף לאמץ גישה אקולוגית וסביבתית לשימוש באנרגיה ובתחבורה. עלינו להגדיר כיצד לשלב בין צרכנים, בין הטכנולוגיה הקיימת, ובין כל המערכת האקולוגית התחבורתית, וזאת כדי לכונן את התשתית של הדור הבא - תשתית המספקת אנרגיה לנהגים ואינה תלויה בדלקים נוזליים\".\n\"הגענו לרגע היסטורי בו חשמל וסוללות מספקים חלופה זולה יותר לצרכנים. הטכנולוגיה הקיימת, יחד עם המודל העסקי הנכון ותשתית תואמת, יכולים לספק פתרון מיידי ולהקטין באופן משמעותי פליטת פחמן\", הוסיף אגסי.\nהחברה תכונן שותפויות עסקיות עם יצרני מכוניות וסוללות, כך שלקוחות שיצטרפו לרשת יקבלו מכוניות מסובסדות וקלות יותר לתפעול מאשר מכוניות מונעות הדלק שיש היום. הלקוחות עדיין יהיו בעלי המכוניות, ויוכלו לבחור מבין מגוון עשיר של דגמים.\nעם זאת, ציין אגסי כי נכון להיום המדיניות של החברה היא לא לחשוף מדינות או יצרני מכוניות עד שאלה לא יכריזו בעצמם על כוונותיהם."}
{"article_id": "0,7340,L-3559041,00.html", "header_title": "האם תתיר המדינה תחבורה ציבורית בשבת?", "full_text": "מחר (ג') יתקיים בוועדת הכלכלה של הכנסת דיון יוצא דופן, בנושא הסטטוס-קוו בנוגע להפעלת תחבורה ציבורית בשבת - אחד הנושאים הרגישים בחברה הישראלית. הסיבה לקיום הדיון: החלטת חברת דן, מחודש פברואר, להפסיק את הפעלתם של תשעה קווים שיוצאים טרם צאת השבת - החלטה שבסופו של דבר בוטלה. אבל לא צריך להיות בעל חושים פוליטיים חדים במיוחד כדי להבין שהאירוע יהפוך במהרה לקרב בין חילונים לדתיים בנושא הסטטוס-קוו בתחבורה הציבורית.\nלמרות שהדיון בוועדת הכלכלה לא נועד לשנות את הסטטוס-קוו, הוא ישמש ללא ספק במה להצגת שתי העמדות המנוגדות: זו של הציבור החרדי והדתי, התומך בהשארת המצב על כנו; ומנגד, עמדתם של חלקים במגזר מהחילוני, התומכים בהרחבת השימוש בתחבורה ציבורית בימי שבת.\nכדאי לעשות סדר בכל הנוגע לאותו סטטוס-קוו מפורסם, לפיו מקבלת המדינה - למעט במקרים מסויימים - את התנגדות החרדים להפעלת תחבורה ציבורית בשבת. על-פי תקנות התעבורה - וליתר דיוק, תקנה מספר 386א - מותרת בכל זאת הפעלת קווים בשבת, רק אם מתקיים לגביהם אחד מהתנאים הבאים:\n\"איש באמונתו יחיה - זה גם ציווי דתי. יותר מזה, אנשים זכאים לקיים את משפחתם, את הצורה שבה הם מבלים, אנשים רוצים לצאת לים בשבת, זאת זכותם... יש לא-יהודים, הם לא יכולים לנסוע בשבת? למה? משום שאתם רוצים לכפות עליהם כפייה דתית? אי-אפשר להשלים עם העניין הזה\"."}
{"article_id": "0,7340,L-3629544,00.html", "header_title": "מהפכת קווי האוטובוס שלא הייתה", "full_text": "כשנה לאחר שאמורה הייתה להתחיל פריסתם מחדש, אין כל חדש בפעילות קווי האוטובוס בגוש דן. יש לציין כי מדובר בתוכנית לפריסה מחדש של קווים, אשר הוגשה למשרד התחבורה כבר לפני ארבע שנים, והתבססה על סקר משתמשים שנערך במשך כשנתיים. אולם בניגוד להבטחת המשרד כי התוכנית תיושם עוד השנה, יישומה כלל לא החל. תאריך היעד החדש - סוף 2009, תחילת 2010.\nבמשרד התחבורה מסבירים היום (ה') ל-ynet כי העיכוב בפריסת הקווים נובע בעיקרו מהתנגדות של חברת דן למהלך. אולם, לאור שינוי לאחרונה בעמדת החברה - ותמיכתה ברפורמה - מוקם בימים אלה צוות שיגבש דרכים ליישום התוכנית.\nכדאי להזכיר כי מטרות הרפורמה במערך הקווים מרשימות: קיצור זמני ההמתנה בתחנה וזמני הנסיעה, הפחתת מספר הקווים והגברת תדירות הנסיעות, ואפילו קיצור זמני ההליכה מבית הנוסע לתחנת האוטובוס. בנוסף, פריסת הקווים אמורה גם לצמצם את זיהום האוויר הנפלט מתחבורה ציבורית, ולהקטין את מפגעי הרעש הנגרמים במרכזים העירוניים.\nהרעיון העומד בבסיס הרפורמה פשוט לכאורה: פריסה מחדש של קווי האוטובוס בגוש דן, בצורה היררכית ופשוטה מכפי הנהוג כיום. פריסת הקווים מחדש נועדה להפריד בין קווים ראשיים וקווים מקומיים, וזאת בהתבסס על ארבעה סוגי קווים עיקריים:\nמאז הוצגה התוכנית, ב-2004, התנהל ויכוח באשר לאופן יישומה בין שלושת הגופים העיקריים המעורבים בה: משרד התחבורה, עיריית תל-אביב וחברת דן.\nפריסת קווים מחדש מתוכננת גם בירושלים ובחיפה, אלא שגם בערים אלה מתעכב היישום. למעשה, חיפה אמורה הייתה להיות הראשונה שבה תסתיים פריסת הקווים מחדש, אולם גם תושבי העיר הצפונית ייאלצו לחכות לחודשים האחרונים של 2009. הסיבה לכך היא המתנה לסיום הליכי מכרז להפעלת המטרונית (אוטובוס רב-קיבולת הפועל בנתיב ייעודי). \"הסתיים הארגון מחדש בקריות\", מסביר עובדיה, \"והפריסה מחדש תתבצע במלואה ב-2009, בהתאם להתקדמות המטרונית\".\nהמצב בירושלים מסובך עוד יותר, וזאת מאחר שפריסת הקווים תלויה בהתקדמות העבודות להקמת הרכבת הקלה בעיר. מאחר שהקו הראשון של הרכבת צפוי להתחיל לפעול רק ב-2010, נדחית הפריסה מחדש בהתאם. עם זאת, עובדיה מציין כי התבצעה פריסה ראשונית, \"ומדי פעם נערכים עדכונים בקווים, בהתאם להתקדמות העבודות של הרכבת הקלה\"."}
{"article_id": "0,7340,L-3230924,00.html", "header_title": "\"רק אנחנו נייבא מכוניות של צ'רי\"", "full_text": "\"צ'רי נשארת שלנו, ואין סיכוי שזה ישתנה. הקשר שלנו עם היצרן הסיני עמוק, נמשך מספר שנים ורק מתפתח. הסינים כבר מעורבים בכל מה שקורה בארץ, החל בתוכניות השיווק, דרך ענייני לוגיסטיקה ועד הקמת מרכזים חדשים. אז לנו אין שום ספק שהם נשארים איתנו\". כך אומר משה כדורי, מנכ\"ל קבוצת כדורי המחזיקה בזיכיון ייבוא מכוניות צ'רי הסיניות לישראל. והדברים האלה לא נאמרים סתם כך. כדורי מגיב בכך על פרסומים בעיתונות שקשרו דווקא את יבואני מכוניות ב.מ.וו לישראל, חברת קמור, בשיווק עתידי של צ'רי בישראל.\nתעשיית הרכב הסינית בכלל, וכניסתה העתידית לשוק הרכב הישראלי בפרט, מסרבת לרדת מכותרות העיתונים. מדי שבוע מתפרסמות כתבות חדשות, הקושרות יצרנים סיניים שונים ליבואנים מקומיים. כך קרה גם לאחרונה עם היצרן העצמאי הגדול ביותר בסין, צ'רי. מדובר במותג היחיד מסין עם קשר ברור לישראל ואפילו יבואן רשמי, קבוצת כדורי. הכל נראה כמוכן לכניסת יבואן ויצרן חדשים לשוק הרכב הישראלי הצפוף.\nאלא שאז התפרסם כי חברת קמור, יבואנית ב.מ.וו לישראל, חתמה על הסכם להפצת מכוניות צ'רי בבולגריה. בהמשך לאותן ידיעות נאמר גם כי גם הזיכיון בארץ עשוי לעבור אליהם. וזה כבר גרם להרבה רעש, ובעיקר תחושת תסכול אצל משה כדורי, מנכ\"ל קבוצת כדורי. ושלא במפתיע הוא דוחה את האפשרות שיבואן אחר ייצג בארץ את צ'רי. \"שים לב שקמור קיבלה את הזכויות לגבי בולגריה, שם התקינה דומה יותר לרוסיה ולא לאירופה, חוץ מזה שהיא מעולם לא טענה באופן רשמי שתקבל את הזיכיון לישראל\", הוא אומר.\nלפי כדורי, תוכניות יבוא צ'רי ארצה מתקדמות בקצב אותו מכתיבים הסינים, קצב איטי במעט לעומת התכניות המקוריות. זאת כדי לחדור לאירופה עם מוצרים חדשים ומתאימים יותר. חלקם, כולל משפחתית חדשה וחשובה במיוחד, כבר משווקים בסין. בכל מקרה, לפחות נראה כי צ'רי תגיע ארצה במהלך 2007. אולי במקביל לתחילת שיווקה באירופה של ה-QQ הקטנה, המבוססת (\n)\n\t על דייהו מאטיז.\n\"הדרישות של הסינים מאד מפורטות, ויש לי כבר כמה ספרים עבים מאד בכל נושא אפשרי. אנחנו הרי כבר עוסקים בהקמת מרכז לוגיסטי חדש בראשון לציון (מאחורי \"טיב טעם\", א.ש) שיכלול אולם תצוגה, מוסך מרכזי ומרכז מסירות. מדובר באתר שיושלם עד חודש ספטמבר הקרוב, הוא משתרע על שטח של שמונה דונם והושקעו בו חמישה מיליון דולר. וזה רק אחד המרכזים החדשים. חוץ מזה, הקמת אולם תצוגה בתל-אביב נמשכת. אם היו לנו ספקות כלשהם, לא היינו משקיעים את הסכומים האלה. הרי אפילו באתר האינטרנט שלהם אנחנו רשומים כיבואן בישראל\".\nואיך מגיבים בקמור רכב על דבריו של כדורי? צביקה זימרמן, מנכ\"ל קמור, אומר כי מכוניות צ'רי ישווקו על ידי היבואן רק בבולגריה, סרביה, מונטנגרו"}
{"article_id": "0,7340,L-3382509,00.html", "header_title": "בלעדי: שי אגסי פורש מ-SAP לאחר 6 שנים", "full_text": "שי אגסי, מהישראלים הבכירים בתעשיית ההיי-טק העולמית פונה לדרך חדשה. לידיעות אחרונות נודע כי אגסי  יעזוב את תאגיד-העל הגרמני SAP, בו כיהן כאחד משני נשיאי החברה. הסיבה - חוזהו של מנכ\"ל החברה הוארך עד 2009, ואגסי לא מעוניין להמתין למשרה שהוצעה לו זמן כה ממושך.\n6 שנים בדיוק לאחר שהצטרף לחברת SAP, החליט שי אגסי לעזוב את התאגיד. אגסי, בן 39, הוא חבר ההנהלה הבכירה בתאגיד התוכנה, והלא-גרמני הראשון שהגיע לעמדה הטכנולוגית הבכירה ביותר בארגון - נשיא חטיבת המוצרים והטכנולוגיה, ואחד משני הנשיאים של החברה.\nלפני שנה וחצי הוצע לאגסי תפקיד מנכ\"ל החברה המשותף, יחד עם נשיא חטיבת הלקוחות ליאו אפוטקר. החוזה של המנכ\"ל הנוכחי, הנינג קגרמאן, היה אמור להסתיים בסוף השנה, אבל בתחילת 2007 הוחלט להאריך את חוזהו עד אמצע 2009. אגסי שהבין שלא יכהן כמנכ\"ל לפני 2010 הודיע למועצת המנהלים של החברה כי אין בכוונתו להתחייב לתקופה כל-כך ארוכה. ב-3 החודשים האחרונים ניהל אגסי משא ומתן עם החברה, ובסופו של דבר החליט לעזוב.\nהזדמנויות עסקיות חדשות\nכפי שנחשף לראשונה בידיעות אחרונות, אגסי נכנס בשנה האחרונה, ביחד עם איתן ורטהיימר, למיזם חדש לפיתוח מכוניות חשמליות הפועלות על סוללות. מעורבתו ההולכת וגוברת של אגסי במיזם היא אחת הסיבות לרצונו לעזוב את SAP, כמו גם ההזדמנויות העסקיות והחברתיות בתחום האנרגיה החלופית שצובר תאוצה בעולם.\nאגסי הוא אחד השמות הלוהטים שיצאו מישראל בתחום ההיי-טק; לפני כשנה, בפורום הכלכלי בדאבוס, הוא נבחר לאחד ממנהיגי העתיד של העולם, כבוד לו זוכים מעטים. לפני 4 שנים הוא נכלל ברשימת 20 המשפיעים בכלכלה העולמית על-פי המגזין TIME .\nאת פרסומו ועושרו קנה אגסי לפני 6 שנים, כשמכר ביחד עם אביו ראובן אגסי את הסטארט-אפ טופ-טיר ל-SAP תמורת 400 מיליון דולר במזומן, והחל לכהן"}
{"article_id": "1,7340,L-3444768,00.html", "header_title": "מהפכת קווי האוטובוס יוצאת לדרך", "full_text": "ל-ynet נודע כי במסגרת המאמצים לשפר את מערך התחבורה הציבורית בישראל, צפוי משרד התחבורה להכריז בחודש הבא על מהפכה ברשת קווי האוטובוסים הארצית. על-פי התכנון, החל מ-2008 ייפרשו מחדש כל קווי האוטובוסים בשלושת המרכזים הגדולים: תל-אביב, ירושלים וחיפה.\nבבסיס התוכנית עומדים שני מערכי קווים עיקריים, שיופעלו בערים הגדולות: קווי אורך מהירים וישירים, וקווי רוחב מאספים, שמשרתים את השכונות ומזינים את הקווים המהירים. מערך הקווים החדש, שהוצג לראשונה כבר לפני כשלוש שנים, מבוסס על סקר משתמשים שנערך ב-2003, וכלל כ-12,000 נסיעות ומאות אלפי נוסעים.\nמשרד התחבורה יכריז על שדרוג מערך הקווים במקביל לפרסום דו\"ח ועדת סדן, שבחנה את הרפורמה בתחבורה הציבורית.\nהחלה\n\t לפעול לפני כחצי שנה, והיא אמורה להגיש את מסקנותיה בימים הקרובים. עיקרי הדו\"ח יפורסמו לציבור בחודש הבא, ושר התחבורה, שאול מופז, צפוי לנצל את ההזדמנות כדי להציג תוכנית מקיפה וארוכת טווח לשיפור כל מערך התחבורה הציבורית בישראל.\nאחד הנדבכים של התוכנית יהיה יישומו של מערך הקווים החדש. ל-ynet נודע כי ב-2008 צפוי השר להציב את נושא התחבורה הציבורית בראש סדר העדיפויות של המשרד, ולצורך כך תינתן לעניין עדיפות בהקצאת התקציבים.\nכך זה יעבוד\nבמטרה לשדרג את הקווים, מתכננים במשרד התחבורה שינוי תפיסתי. \"המטרה ברורה מאוד\", אומר ל- ynet אבנר עובדיה, דובר משרד התחבורה, \"המערכת צריכה להיות קלה להתמצאות, תדירות הגבים תגדל וזמן הנסיעה 'מדלת עד דלת' צריך להיות קצר יותר\". לצורך כך, באזור המטרופולין של תל-אביב, המשתרע מנתניה בצפון ועד אשדוד בדרום, יופעלו ארבעה סוגי קווים:\nולתושבי ירושלים וחיפה\nהטמעה והפרטה\nיישום התוכנית השאפתנית טומן בחובו לא מעט אתגרים למשרד התחבורה. הראשון והחשוב ביותר, הוא הטמעת רשת הקווים החדשה במקביל להמשך הפרטת מערך התחבורה הציבורית בישראל. מצב שבו פועלים מספר מפעילי\nתחבורה ציבורית יכול להיות סיוט עבור כל המעורבים בעניין, ובמיוחד עבור הנוסעים. במשרד התחבורה שוקלים להקים רשות שכל עיסוקה יהיה לפקח על התחבורה הציבורית, כאשר אחת המטרות העיקריות של הרשות - לתאם בין המפעילים השונים.\nעוד בעיה שדורשת התייחסות היא שילובה של רכבת ישראל - ובעתיד גם הרכבת הקלה - במערך הקווים החדש. על-מנת לעודד את השימוש בתחבורה ציבורית, משרד התחבורה צריך אפשר לנוסעים ליהנות נסיעה מהירה ונוחה ככל האפשר - מדלת הבית לדלת המשרד. הדרך היחידה לעשות זאת היא לשלב בין אמצעי התחבורה השונים, ובראשם הרכבת וקווי האוטובוס."}
{"article_id": "0,7340,L-3463991,00.html", "header_title": "החברה לישראל משקיעה במיזם הרכב של שי אגסי", "full_text": "החברה לישראל שבשליטת משפחת עופר תשקיע עד כ-6 מיליון דולר במיזם להפעלת כלי רכב חשמליים של אגסי. מדובר בהשקעה ראשונית של חברת האחזקות במיזם, הצפויה להסתכם בכ-100 מיליון דולר תמורת 33% במיזם.\nהמיזם המשותף נועד לעסוק בייצור כלי רכב תוך שימוש בטכנולוגיה מתקדמת, ושיווק כלי הרכב והפצתם ברחבי העולם תחת מותג איכותי. המיזם צפוי לגייס כ-200 מיליוני דולר, שיושקעו בשלב הראשוני על ידי החברה לישראל ומשקיעים שונים.\nיתרת ההשקעה של החברה לישראל שתסתכם ב-100 מיליון דולר, תובא לאישור סופי של דירקטוריון החברה לאחר השלמת תוכנית עסקית מפורטת של מיזם הרכב ופרטים נוספים בדבר אופן מימון מיזם הרכב.\nמדובר בתחום חדש לחברה לישראל, באמצעותו מקווים בחברה לפרוץ לשווקים עולמיים מתפתחים. עם זאת, הגורמים המעורבים במיזם נמנעים לחשוף היכן ישווקו את כלי הרכב והאם ישנה כוונה לייבא לישראל כלי רכב המיוצרים בסין.\nהחברה לישראל נסחרת בבורסה בת\"א לפי שווי של 28 מיליארד שקל, לאחר שזינקה מתחילת השנה ב-77%."}
{"article_id": "0,7340,L-3411127,00.html", "header_title": "שי אגסי: ישראל צריכה להשתחרר מהתלות בנפט", "full_text": "\"הגל הגדול הבא הוא האנרגיה וישראל צריכה ללכת בכיוון הזה ולהיות המדינה הראשונה שתעבור לאנרגיה חלופית ותבטל את התלות שלה בנפט\". כך אמר אמש איש ההיי-טק שי אגסי בכנס איגוד קרנות ההון סיכון הישראלי (IVA).\nאגסי,\nובמקביל\n\t נכנס בשנה האחרונה יחד עם איתן ורטהיימר למיזם חדש לפיתוח מכוניות חשמליות הפועלות על סוללות,\nבאשר לשוק העולמי, ציין אגסי כי \"קיימות 700 מיליון מכוניות. העולם מייצר כעת 13 טריליון וואט וב-2050 יצטרך לייצר 28 טריליון וואט, משימה לא פשוטה על רקע משאבי הנפט המוגבלים. לפיכך, השמש היא מקור אנרגיה האידיאלי המהווה פתרון יעיל שניתן להשתמש בו ליצירת 800 טריליון וואט\".\n\"צריכים פתרון עם המשכיות\"\n\"ישראל, כמדינה קטנה ללא משאבים\", אמר אגסי, \"חייבת ליישם את הרעיון ולהציע פתרון לעולם. האמריקנים מתמחים ביצירת מותגים בינלאומיים ופורסים רשתות של אותם מותגים בעולם, הסינים מתמחים בייצור המוני, והאירופים נוקטים בבידול כדוגמת סוואטץ' או מרצדס.\nלדברי אגסי, לישראל יש יתרונות כמו הנטייה ללקיחת סיכונים, העובדה שהישראלים גמישים, חדשנים ומאמצים ראשונים רעיונות (Early Adaptors), \"אך מנגד השוק המקומי שלנו הוא קטן ומאגר המוחות שלנו מצומצם לעומת סין והודו שמייצרת ביום את אותה כמות מוחות שישראל מייצרת בשנה\".\nלעומת זאת, מציין אגסי כי האיום הגדול של ישראל הוא האטה גלובלית, שתפגע בתעשיית ההיי-טק הישראלית ולפיכך \"אנחנו צריכים לנצל את ההזדמנות שנוצרת עקב המחסור בנפט ולעלות על הגל הזה\"."}
{"article_id": "0,7340,L-3133249,00.html", "header_title": "אחד על אחד עם מנכ\"ל קבוצת כדורי, יבואנית צ'רי הסינית", "full_text": "הוא ממעט בקשר עם העיתונות ונמנע מראיונות, צנוע ומעדיף שלא להזכיר שהוא עומד בראש החברה. המתחרים לא יודעים איך לאכול אותו, והוא מושך בחודשים האחרונים הרבה תשומת לב. משה כדורי, וקבוצת כדורי בראשה הוא עומד (שכוללת בתוכה את חברת \"המאגר\" לחלקי חילוף לרכב), הפכו מוקד סקרנות עצום בתחום הרכב המקומי.\nהסיבה ברורה: קבוצת כדורי היא הנציגה הרשמית היחידה בישראל של יצרן רכב סיני. בעוד יבואנים אחרים משוטטים בסין ולומדים את המצב, בכדורי כבר מכינים את התשתית לנחיתת צ'רי - יצרן הרכב הסיני העצמאי הגדול ביותר. ובאופן טבעי העניין, בייחוד של המתחרים, גדול. האם צ'רי יכולה לשנות התמונה בשוק הישראלי? כדורי, ששומר רוב הזמן על דממת תקשורת, הסכים לשבור את השתיקה ולספר לנו על העבר, העתיד, והקשר עם צ'רי.\n\"למרות כל מה שאומרים, בחברות הגדולות הסינים עומדים במילה והם נאמנים ומהימנים. חוזה בסין זה חוזה - אבל עד שמגיעים אליו... אבל צריך לדעת שבסין הקשר עם האדם שממול חשוב יותר מכל מסמך\".\n\"לפי הציפיות שלנו - והצהרות היצרן - אנחנו מתחילים לשווק בישראל את צ'רי בסוף 2006\"."}
{"article_id": "0,7340,L-3130913,00.html", "header_title": "הסינים בדרך לרחוב המסגר", "full_text": "צ'רי, יצרנית הרכב העצמאית הגדולה בסין, ממשיכה לגבש את התוכנית הגרנדיוזית שלה לכיבוש המערב. השינויים כוללים עיכוב מסוים של הנחיתה באירופה - ובישראל - לטובת חידוש מלא ומהותי ביותר של מבחר הדגמים. לפחות כרגע, זה אומר שאף מכונית מהמבחר המיושן של צ'רי בסין אינה צפויה להגיע לאירופה ולישראל.\nאיך, אתם לבטח שואלים, יצליחו הסינים לבצע שדרוג כה מקיף ומהיר במבחר ובאיכות הדגמים שלהם? התשובה פשוטה: כמו יצרנים רבים, גם צ'רי משתפת פעולה עם חברות תכנון אירופיות מובילות, כדי לקצר פערים ולהתקרב במהירות לאיכות וליכולת הנדרשת. ומבחינה זו, צ'רי היא ודאי לא הראשונה ולא האחרונה לעשות כן. בראש רשימת השותפים עומדת חטיבת התכנון של לוטוס הבריטית, שמסייעת לחברות רבות - כולל ג'נרל מוטורס - ומתמחה בנושא מתלים והתנהגות כביש.\nגם ריקרדו, חברה טכנולוגית שאף היא ממוקמת בבריטניה, ושמתמחה בתחומים רבים (כולל הקמת חטיבות פיתוח), תסייע לצ'רי. בתחום המנועים נושאת בשרביט חברת AVL האוסטרית שתסייע לצ'רי להציג יחידות כוח חדשות ומחודשות שיתאימו לתקינה האירופית. AVL היא חברה וותיקה, שפועלת בשיתוף עם ZF ומתמחה גם במנועים גדולים למשאיות. בתחום העיצוב משתפים צ'רי פעולה עם שתי סדנאות עיצוב מפורסמות מאיטליה: פינינפארינה וברטונה. ואת תוצאות השיתוף נראה בקרוב.\nלוחות הזמנים של צ'רי עברו שינויים שכוללים עיכוב מסוים, כאשר כרגע צפויה הנחיתה בארץ ובאירופה ב-2006. הדחייה אינה נראית גדולה, אבל היא אמורה ליצור הבדל מהותי בתוכניות הפלישה למערב. לפחות כרגע, נראה שהסינים ינחתו בארץ ובאירופה לקראת סוף 2006, במתקפה מדורגת שתיצור במהירות היצע דגמים רחב וחדש.\nלפי תוכניות אלה הסינית הראשונה שנראה אצלנו תהיה דווקא מכונית סופר-מיני עם מנוע בנפח 1.3 ליטר. מכונית זו טרם הוצגה. אבל ההמשך יהיה מהיר: וכך כבר בחודשים הראשונים של 2007 אמור אולם התצוגה להיות מאוכלס במבחר מלא למדי של דגמים.\nהמכונית השנייה ברשימה של צ'רי תהיה משפחתית 1.6 אוטומטית אשר תתבסס על מכונית התצוגה A21, אותה ראינו בתערוכת הרכב של שנגחאי. מדובר במשפחתית\nשבועות ספורים אחרי כן ינחת כאן הכלי הגדול ביותר בהיצע המקומי של צ'רי. מדובר בכפול הנעה גדול שבצ'רי מגדירים כקרוס-אובר. הרכב, שיצויד במנוע V6, יתבסס על מכונית התצוגה B14. למכונית התצוגה היה בסיס גלגלים של 280 ס\"מ ואורך של 466 ס\"מ, והיא הציעה אפשרות לשישה מושבים (לגרסה הסדרתית יהיו ככל הנראה שבעה). רכב זה פותח עם זיקה בולטת לכיוון השוק האמריקני.\nאחרי שלישייה זו, צפויה צ'רי להמשיך במערב עם משפחתית גדולה חדשה (שונה מהמתחרה לשברולט אפיקה/דייהו מגנוס שיש היום לצ'רי). לצידה אמורה להיות מוצגת גם מכונית מיני. זו האחרונה עשויה להראות דמיון למכונית התצוגה שראינו בתערוכה בסין, ה-S16. בגל הראשון הזה אמורה להשתלב גם הקופה-קבריולה האופנתית שנראתה בתערוכת שנגחאי (M14) ואשר עוצבה על ידי פינינפארינה. יש לשער כי כל השמות שהוצגו עד עכשיו זמניים, וישתנו עד למועד חשיפת המכוניות הסדרתיות.\nכל זה אומר שליבואן הישראלי, קבוצת כדורי, שנמצא כיום בשלבי הכנות מתקדמים לכניסה לשוק, ומקים אולם תצוגה חדש ברחוב המסגר, צפויה בהחלט תקופה עמוסה ומעניינת."}
{"article_id": "0,7340,L-2992625,00.html", "header_title": "את מי מעניינת סין, ולמה", "full_text": "אם חושבים על זה, ברור למה מתעניינים יבואנים מסוימים בשיווק עתידי של מכוניות סיניות בארץ, ולמה אחרים רק בוחרים להיות מעודכנים. זאת כי גם אצלנו, כמו בסין עצמה, יבוא או אי-יבוא של המכוניות קשור קשר הדוק עם מאבקי הישרדות נואשים של יבואנים בצרות.\nמה שמסביר מיד מדוע ברשימת מביעי העניין הרציניים ביותר, ניתן למצוא בעיקר נציגי יבואנים קטנים יחסית, השואפים בכל מחיר להגדיל את המבחר הקיים אצלם. לחילופין מדובר גם ביבואנים גדולים בדימוס. כאלה שפעם שלטו על השוק ביד רמה, ואילו היום מוצאים עצמם עם תשתית מסועפת ומקיפה, אך עם מעט מאד מכוניות חדשות שעשויות לאפשר לה עבודה. יבואנים שאבדו בשנים האחרונות נתח שוק גדול, וחייבים \"להאכיל את המפלצת\" המובטלת בחלקה. ויש אפילו אחרים...\nקחו את\nלמשל. אולי המפסידה הגדולה של השנה האחרונה, זו שאבדה את הזיכיון לייבוא דייהו לאנשי UMI, נציגי ג'נרל מוטורס הבעלים החדשים. לטלקאר יש תשתית גדולה בהרבה מהתעסוקה שעשויים לספק בעתיד הקרוב המותגים סאנגיונג ודייהטסו. זאת הסיבה העיקרית למגעים הקדחתניים בין אנשי היבואן לתעשיית הרכב הסינית.\nחברת\nתיזכר ללא ספק כזו ששיגרה את אות ההסתערות על שוק הרכב הסיני, עם הצהרת כוונות ברורה לפני חודשים ספורים, כזו שהודיעה כי בידה זיכיון לייבוא מכוניות מסין. מדובר בחברת צ'רי, יצרנית גדולה יחסית המבססת את הדגם הבסיסי שלה על סיאט טולדו הראשונה. אלא שאנשי כדורי חסרי ניסיון בתחום, ומקורות בענף טוענים כי הם מעוניינים לחבור לסמל\"ת לצורך שיווק מקומי. שמועה שהוכחשה אגב נחרצות על-ידי מנכ\"ל סמל\"ת עצמו.\nואם כבר יבואנים קטנים יחסית, כך גם אנשי סוכנות הרכב\n, שעסקה בייבוא מכוניות מרצדס. מעמדה בקרב היצרן והיבואן היה מאז ומתמיד של גוף חצי-עצמאי, אך זו כבר היסטוריה. לאוטו-חן אין כיום מה לחפש במרצדס, והיא עוסקת רובה ככולה ביבוא אפשרי של מכוניות מסין.\nמרבית היבואנים סרבו להתייחס לשאלה הסינית. חלקם דיברו שלא לציטוט, אחרים העדיפו לענות ב\"אין לנו מושג. אחד שהסכים להתייחס בהרחבה הוא יקי אנוך, מנכ\"ל סמל\"ת, מבכירי שוק הרכב הישראלי, וכאמור בעל עניין בנושא סין. והוא אינו מתלהב מהסערה המתחוללת, וטוען כי עוד יקח זמן מה עד שיבוא רכב מסין יהיה ראלי. \"היצרנים הסינים עומדים כיום בקושי בתקן יורו 2, ועד שיגיעו ליורו 4 המקובל באירופה (ואצלנו) יעברו לפחות שנתיים. בכל מקרה מדובר במכוניות מיושנות, שדומות למה שהכרנו לפני שני עשורים\". זה אומר פחות או יותר שאין לו בהן עניין כלל, נכון?\nאז זהו, שלא בדיוק. שימו לב מה הוא אומר אחר כך: \"אנחנו נשקול להביא את המכוניות הסיניות רק אם תהיינה מאוד זולות. אולי אפילו נמכור אותן רק לציי רכב...\". ובאיזה מחיר? \"לטעמי, כאשר מחיר משפחתית יפנית נע סביב ה-120,000 שקלים, צריכה סינית לעלות לכל היותר 80,000\". עכשיו אתם ואנחנו יודעים גם את שוק היעד, וגם את המחיר...\nיבואן אחר שהעדיף שלא להיחשף טען כי עיקר הבעיה כיום היא שהסינים פשוט לא יודעים עדיין כיצד להתייחס לנושא הייצוא. \"הם בפירוש לא מסוגלים עדיין לערוך תחשיב-מחיר נכון. הם לא בודקים את מצב והיקף שוק היעד, ובטח לא מתייחסים כמו שצריך למתחרים. אחריות? הצחקת אותם. מבחינתם המילה \"אחריות\" מתייחסת למספר חלקי חילוף ששמים לך במעין מזוודה בתא המטען כשאתה קונה אצלם מכונית\"."}
{"article_id": "0,7340,L-3991483,00.html", "header_title": "המדינה מעדיפה אתכם במכונית, ולא באוטובוס", "full_text": "בעשור האחרון העניקה המדינה מתנה נדיבה במיוחד לעובדים המקבלים רכב צמוד ממקום העבודה: מדי חודש שילמו מאות אלפי \"נהגי ליסינג\" בישראל, סכום נמוך בעשרות אחוזים מהעלות האמיתית של השימוש ברכב פרטי - עלות אותה משלם במלואה כל מי שרוכש רכב מכספו הפרטי.\nברשות המסים ובבנק ישראל מכירים היטב את הבעיה, ובעבר קבעו לא פעם כי כך נוצר סבסוד-בפועל של השימוש ברכב צמוד. למעשה, המדינה עודדה בפועל שימוש מוגבר - ובמקרים רבים מוגזם - במכוניות פרטיות, וכך תרמה להגברת זיהום האוויר והצפיפות בכבישים. זאת, בזמן שכל משרדי הממשלה תומכים דווקא בעידוד תחבורה ציבורית, ובמציאת פתרון לבעיות הזיהום והגודש.\nאולם, למרות שהמדינה אמורה הייתה לעודד את השימוש בתחבורה הציבורית, בפועל היא לא עשתה דבר. תוכניות מפורטות, החלטות ממשלה, והמלצות של בכירי הכלכלנים - כולם קראו להעניק הטבות-מס ותמריצים כלכליים למי שבוחרים באוטובוס וברכבת כחלופה לרכב הפרטי. המליצו, אך נראה כי לא מצאו אוזן קשבת.\nynet בודק מה עלה בגורלן של כמה מההמלצות העיקריות להעברת הציבור מהמכונית הפרטית לתחבורה הציבורית. הממצאים המצערים לפניכם:\nומה קרה בפועל? שוב, לא קרה דבר. במשרד התחבורה, כמו במקרה הקודם, מגלגלים את האחריות לכשלון אל משרד האוצר. לדבריהם, ההצעה נפסלה - כמה לא מפתיע - לאור ההשלכות התקציביות.\nממשרד האוצר, האחראי לטענת משרד התחבורה על כך שההמלצות לא יושמו, נמסר כי \"המשרד תומך בעידוד השימוש בתחבורה ציבורית בכלל, ובקרב עובדי המגזר הציבורי בפרט. במסגרת זו, בוחן ומקדם משרד האוצר, בשיתוף עם משרד התחבורה, תוכניות שונות בנושא הכוללות, בין היתר, פדיון חניה, עלויות נסיעה מופחתות בתחבורה ציבורית לעובדי המגזר הציבורי ושיפור הנגישות בתחבורה ציבורית למשרדי הממשלה\".\nממשרד התחבורה נמסר בתגובה כי \"המשרד גיבש הצעות שונות, שנועדו לעודד את השימוש בתחבורה הציבורית לעובדי המגזר הציבורי. הצעות אלה הועלו בפורומים ובוועדות מקצועיות שונות. לצערנו, ההצעות שהועלו על ידי משרד התחבורה נתקלו בהתנגדות נחרצת של חברי כנסת רבים, וגופים התומכים בשימוש ברכב הפרטי. חלק מההצעות אף נתקל בהתנגדות של משרד האוצר, בשל ההשלכות התקציביות הכבדות הצפויות להן. יצוין כי הכללת רכיבי אחזקת הרכב ופדיון החניה בבסיס השכר, הופכות רכיבים אלה ואחרים לרכיבים פנסיונים - ומכאן התנגדות האוצר למהלך\".\nעל-מנת להבין את טענות משרד התחבורה בדבר התמיכה בשימוש ברכב פרטי, כדאי לזכור כמה נתונים: על-פי פרסומי המשרד, הכנסות המדינה מענף הרכב מסתכמות ביותר מ-20 מיליארד שקל מדי שנה - או יותר מ-10% מסך הכנסות המדינה ממסים ותשלומי-חובה. מנכ\"ל המשרד לשעבר, גדעון סיטרמן, אף הודה בעבר כי \"ללא הכנסות אלה, תקציב המדינה היה במצב כלל לא פשוט\"."}
{"article_id": "0,7340,L-3072658,00.html", "header_title": "הסינים תופסים כיוון", "full_text": "צ'רי, יצרן הרכב הסיני העצמאי הגדול ביותר, מתכוננת לחשוף בתערוכת הרכב הקריבה של שנגחאי, אשר תיפתח ב-22 לחודש זה, חמישה דגמים חדשים. ומבחינתנו מדובר במהלך מעניין, שכן מדובר ביצרן הרכב הסיני הראשון - והיחיד כרגע - אשר לו\nבארץ. כפי שדיווחנו בעבר, אנשי צ'רי בעולם מדברים על תוכניות גדולות ויומרניות למדי ובחודשים האחרונים הם נמצאים בתנופת חידושים גדולה.\nהמכוניות החדשות שיוצגו בהחלט מייצגות כיוון חדש ליצרן הסיני הזה. בכלל זה אנחנו רואים לראשונה גם מכונית משפחתית, המצוידת במתכון החביב על מר ישראלי - מנוע 1.6 ליטר ותיבת הילוכים אוטומטית.\nהכלים החדשים ייחשפו תחת שמות מוזרים למדי: A21 ,M14 ,B14 ,B13 ו-S16. אבל בחלק מהמקרים מדובר בכלים מעניינים למדי. כך למשל ה-M14, מכונית אופנתית בתצורת קופה-קבריולה (פתוח עם גג קשיח מתקפל) שמיועדת לארבע ועוצבה בסיוע פינינפארינה.\nהיא תוצע עם מנועים בנפח 1.6 או 2.0 ליטר של צ'רי, ותשודך לתיבה אוטומטית רציפה. על מכונית זו, אגב, דברו בעבר אנשי היבואן כפוטנציאלית להוביל את מבחר הדגמים המקומי, עם תג מחיר של כ-200,000 שקלים.\nאולם מהבחינה המקומית נראה שה-A21, המשפחתית החדשה של צ'רי, חשובה הרבה יותר. המכונית החדשה משתמשת במרכיבים מהעתק הטולדו הוותיקה שייצרה\nהיא גם גדולה יותר משמעותית מדמוית הטולדו, עם בסיס גלגלים של 260 ס\"מ, ואורך של 455 ס\"מ. כאן מדובר במכונית עם מנועי 1.6 ו-2.0 ליטר אשר ישודכו לתיבה אוטומטית רציפה, כמו גם עם יחידת טורבו-דיזל מסילה-משותפת בנפח 1.9 ליטר. נראית מתאימה לשוק הישראלי? יש לנו סיבות טובות לשער שזו אכן המועמדת העיקרית לעליה לשוק הרכב המקומי שלנו.\nהסינים, כיאה ליומרות שלהם בשוק האמריקני, מציגים גם קרוס אובר (B14) גדול וכפול הנעה. בסיס גלגלים של 280 ס\"מ ואורך של 466 ס\"מ מבטיחים מרחב נאה לשישה עד שבעה נוסעים. מדובר, אגב, בגרסה סדרתית לכלי שהוצג בעבר בתערוכת בייג'ין, והוא יוצע עם מנוע הדיזל או עם יחידות בנזין בנפח 2.0 ו-2.4 ליטר.\nלצידו יוצג ה-B13, שלמרות שמו הינו דווקא גדול יותר. מדובר במיניוואן יוקרתי וגדול. מאד גדול: עם בסיס גלגלים של 300 ס\"מ ואורך של 505 ס\"מ, הפנים הן ללא ספק לשוק של הדוד סם."}
{"article_id": "0,7340,L-4091951,00.html", "header_title": "הם אמרו: מה חושבת המדינה על תחבורה ציבורית", "full_text": "רצף חסר תקדים של דיונים בנושא תחבורה ציבורית שנערכו בשבועות האחרונים בכנסת, זימן היכרות נדירה עם דעותיהם של שרים ופקידים בכירים במשרד התחבורה במגוון רחב של נושאים. החל מהסיבות להיעדר תחבורה ציבורית בשבת, דרך הבעיות שמעכבות את שיפור השירות לנוסעים, ועד תעריפי הנסיעה השונים.\nynet בדק מה אומרים אותם שרים ופקידים בכמה נושאים בוערים. השאלות והתשובות לפניכם:"}
{"article_id": "0,7340,L-4082981,00.html", "header_title": "רוצים תחבורה ציבורית בשבת? הממשלה תכריע", "full_text": "ועדת השרים לענייני חקיקה תדון ביום א' הקרוב (19.6), בהצעת חוק של חברי הכנסת אילן גילאון וניצן הורוביץ, המבקשת לאפשר הפעלת תחבורה ציבורית גם בשבתות. בהצעת החוק מסבירים חברי הכנסת כי בגלל האיסור הקיים על הפעלת תחבורה ציבורית בשבת - \"תושבי ישראל שאין ברשותם רכב פרטי מופלים לרעה בצורה בלתי-הוגנת. זכותם לחופש תנועה נשללת למשך 24 שעות בכל שבוע\".\nסיכויי ההצעה לזכות בתמיכת השרים נמוכים למדי. למעשה, הממשלה מחויבת להתנגד להצעה מתוקף הסכמים קואליציוניים שחתמה סיעת הליכוד עם ש\"ס, הבית היהודי ויהדות התורה. בכל ההסכמים נקבע כי \"יישמר הסטטוס-קוו בנושאי דת ומדינה\". אלא שחלק משרי הממשלה הביעו בעבר תמיכה בשינויים בחוק שיאפשרו הפעלת תחבורה ציבורית בשבת, גם אם במתכונת מצומצמת, וחלקם אף הגישו הצעות חוק פרטיות בעניין. כך השר להגנת הסביבה, גלעד ארדן, כמו-גם השרים סטס מיסז'ניקוב ויולי אדלשטיין.\nיש לציין כי על-פי סקר חברתי שפרסמה הלשכה המרכזית לסטטיסטיקה (למ\"ס) בתחילת השנה, 53% מהאוכלוסיה היהודית בישראל תומכים הפעלת תחבורה ציבורית בשבת: 82% מהחילונים, 57% מהמסורתיים שמגדירים עצמם \"לא כל כך דתיים\", 27% מהמסורתיים-דתיים, ו-10% מהדתיים. עם זאת, בלמ\"ס מציינים כי 59% מהאוכלוסיה היהודית סבורים כי \"חשוב להימנע מעבודה בשכר בשבת\"."}
{"article_id": "0,7340,L-3444768,00.html", "header_title": "מהפכת קווי האוטובוס יוצאת לדרך", "full_text": "ל-ynet נודע כי במסגרת המאמצים לשפר את מערך התחבורה הציבורית בישראל, צפוי משרד התחבורה להכריז בחודש הבא על מהפכה ברשת קווי האוטובוסים הארצית. על-פי התכנון, החל מ-2008 ייפרשו מחדש כל קווי האוטובוסים בשלושת המרכזים הגדולים: תל-אביב, ירושלים וחיפה.\nבבסיס התוכנית עומדים שני מערכי קווים עיקריים, שיופעלו בערים הגדולות: קווי אורך מהירים וישירים, וקווי רוחב מאספים, שמשרתים את השכונות ומזינים את הקווים המהירים. מערך הקווים החדש, שהוצג לראשונה כבר לפני כשלוש שנים, מבוסס על סקר משתמשים שנערך ב-2003, וכלל כ-12,000 נסיעות ומאות אלפי נוסעים.\nמשרד התחבורה יכריז על שדרוג מערך הקווים במקביל לפרסום דו\"ח ועדת סדן, שבחנה את הרפורמה בתחבורה הציבורית.\nהחלה\n\t לפעול לפני כחצי שנה, והיא אמורה להגיש את מסקנותיה בימים הקרובים. עיקרי הדו\"ח יפורסמו לציבור בחודש הבא, ושר התחבורה, שאול מופז, צפוי לנצל את ההזדמנות כדי להציג תוכנית מקיפה וארוכת טווח לשיפור כל מערך התחבורה הציבורית בישראל.\nאחד הנדבכים של התוכנית יהיה יישומו של מערך הקווים החדש. ל-ynet נודע כי ב-2008 צפוי השר להציב את נושא התחבורה הציבורית בראש סדר העדיפויות של המשרד, ולצורך כך תינתן לעניין עדיפות בהקצאת התקציבים.\nכך זה יעבוד\nבמטרה לשדרג את הקווים, מתכננים במשרד התחבורה שינוי תפיסתי. \"המטרה ברורה מאוד\", אומר ל- ynet אבנר עובדיה, דובר משרד התחבורה, \"המערכת צריכה להיות קלה להתמצאות, תדירות הגבים תגדל וזמן הנסיעה 'מדלת עד דלת' צריך להיות קצר יותר\". לצורך כך, באזור המטרופולין של תל-אביב, המשתרע מנתניה בצפון ועד אשדוד בדרום, יופעלו ארבעה סוגי קווים:\nולתושבי ירושלים וחיפה\nהטמעה והפרטה\nיישום התוכנית השאפתנית טומן בחובו לא מעט אתגרים למשרד התחבורה. הראשון והחשוב ביותר, הוא הטמעת רשת הקווים החדשה במקביל להמשך הפרטת מערך התחבורה הציבורית בישראל. מצב שבו פועלים מספר מפעילי\nתחבורה ציבורית יכול להיות סיוט עבור כל המעורבים בעניין, ובמיוחד עבור הנוסעים. במשרד התחבורה שוקלים להקים רשות שכל עיסוקה יהיה לפקח על התחבורה הציבורית, כאשר אחת המטרות העיקריות של הרשות - לתאם בין המפעילים השונים.\nעוד בעיה שדורשת התייחסות היא שילובה של רכבת ישראל - ובעתיד גם הרכבת הקלה - במערך הקווים החדש. על-מנת לעודד את השימוש בתחבורה ציבורית, משרד התחבורה צריך אפשר לנוסעים ליהנות נסיעה מהירה ונוחה ככל האפשר - מדלת הבית לדלת המשרד. הדרך היחידה לעשות זאת היא לשלב בין אמצעי התחבורה השונים, ובראשם הרכבת וקווי האוטובוס."}
{"article_id": "0,7340,L-4085801,00.html", "header_title": "ברוב מוחץ: נדחתה הצעה להפעיל תח\"צ בשבת", "full_text": ". בדיון סוער שנערך היום (ד') במליאת הכנסת, נדחתה הצעת חוק שביקשה להתיר הפעלת תחבורה ציבורית בימי שבת. ההצעה הוגשה על-ידי ח\"כ ניצן הורוביץ, נדחתה ברוב של 36 מתנגדים, מול 7 תומכים. השר משה כחלון, שהציג את עמדת הממשלה, אמר כי \"כמובן שיש הרבה נימוקים - סטטוס קוו, פגיעה ברגשות - ולכן הממשלה מתנגדת. אין שום צורך לשנות את הסטטוס קוו\".\nח\"כ הורוביץ, שהציג את הצעתו בפני המליאה, ניסה לשכנע את חברי הכנסת לתמוך בהצעה, ואמר כי המנעות מהצבעה בעד ההצעה, המבקשת לאפשר תחבורה ציבורית במהלך כל ימות השבוע, לא תאפשר לפתור את משבר התחבורה בישראל - \"מי שיש לו רכב פרטי, לא צריך את זה. אבל מי שאין לו, מקופח. מקופח בלי הסבר סביר\", אמר הורוביץ.\nח\"כ הורוביץ הזכיר כי למרות הטענות אודות סטטוס קוו שאינו מאפשר תחבורה ציבורית בשבת, פעילות כזו ממילא כבר קיימת. \"קווי אגד בשבת נוסעים בחיפה. יש מוניות שירות באישור משרד התחבורה שמחללות שבת ונוסעות בשבת. וגם נמל התעופה בן-גוריון פתוח בשבת. כל המשחקים האלה שלכם, הם סוג של איזה אחיזת עיניים. כדאי לעשות את הדברים בצורה מתוקנת ומסודרת, ולא (ב)איזה עצימת עיניים וקריצות... אף אחד לא יוותר על הרכב הפרטי אם אין תחבורה ציבורית ביום החופשי שלו\".\nבמהלך הדיון המליאה, התפתח ויכוח בין הורוביץ וח\"כ משה גפני, יו\"ר ועדת הכספים, שהסביר כי הפעלת תחבורה ציבורית בימי שבת תמנע מעובדים את\nיש לציין כי אחד הטיעונים העיקריים נגד הפעלת תחבורה ציבורית בשבת, הוא הפגיעה בצביון היהודי של המדינה. מאחר שיום השבת הוא אחד מיסודות היהדות, רבים בציבור - בעיקר במגזר החרדי, אך לא רק - מתנגדים לכל פעילות שתפגע בצביון זה. בהתייחסו לעניין, טען ח\"כ הורוביץ כי אפשר להפעיל תחבורה ציבורית באופן מצומצמם, ובמקומות שאין בהם רוב חרדי, ובכך למנוע את הפגיעה ברגשות הציבור הדתי.\nלמרות האיסור על הפעלת תחבורה ציבורית, מתברר כי יוזמות מקומיות מצליחות לשנות את הסטטוס-קוו. אתמול (ג') הודיעה עיריית חולון כי בכוונתה להפעיל אוטובוס מיוחד לתל-אביב, וזאת כשירות לצעירים היוצאים למקומות בילוי. הקו, שיעבור בתחנות בחולון ובתל-אביב, יצא בכל שישי בין השעות 23:00 ו-01:00 ביום שבת, ויחזור מהשעה 01:00 עד 04:00. הקו מיועד לצאת בתדירות של פעם בחצי שעה, אך בעירייה אומרים כי ישקלו לתגבר אותו במידת הצורך.\nראש עיריית חולון, מוטי ששון, הסביר אתמול כי \"לאחר שראינו כי קו הלילה של משרד התחבורה לא נותן מענה בערבי שבת, שהוא הערב העיקרי לבילויים, החלטנו לקחת על עצמנו את הרחבת השירות ולהפעיל קו דומה גם בלילות שישי\". ששון הוסיף כי \"הרצון העיקרי שלנו הוא שצעירי העיר יחזרו הביתה בשלום, ויוכלו לבלות בת\"א בשעות הקטנות של הלילה ללא צורך בנהגים תורנים, וללא הוצאות על דלק ומוניות. ערבי שישי מועדים לפורענות, ואנחנו שמחים שכרשות אנחנו יכולים לסייע במקום שידי המדינה כבולות\"."}
{"article_id": "0,7340,L-4210612,00.html", "header_title": "שוק המשומשות: ירידה חריפה בביקוש ובמחיר", "full_text": "מבצעי המכירות למכוניות חדשות שעורכים יבואני הרכב בשבועות האחרונים, במסגרתם נמכרות מכוניות חדשות בהנחות של אלפי שקלים לעומת המחירון הרשמי - גררה ירידת מחירים משמעותית. במחירון המשומשות של לוי יצחק לחודש אפריל, המופץ היום בשוק, ניכרת צניחת מחיר - בעיקר במכוניות היוקרה, אך לא רק - של עד 5% לעומת החודש הקודם. הסיבה לכך, לטענת שמאי הרכב: מבצעי מכירות והנחות המגיעים לעשרות אלפי שקלים, ודוחקים מטה את מחירי המכוניות המשומשות ב-3-5%.\nירידת מחירי המשומשות בולטת מאוד על רקע העליה שנרשמה בתחילת השנה הנוכחית במחירי משומשות בנות שנה, בעיקר במכוניות עממיות וקטנות. זאת כתוצאה\n\"בגלל מבצעי המכירות ערכנו סקר שוק נוסף בשבוע האחרון של החודש, וממנו התברר כי הציבור הפנים את ההנחות של מבצעי המכירות למכוניות חדשות, ואינו מוכן לשלם את המחיר הגבוה שדורשים המוכרים. התוצאה היא שמי שהתעקש על מחיר גבוה - נותר עם רכבו. העסקות שנקשרו בשוק בשבועיים-שלושה האחרונים, היו ברמת מחיר נמוכה משמעותית מזו של המחירון הקודם\", אמר לוי לממון..\nבמכוניות מותגי היוקרה דוגמת אודי, אינפיניטי, ב.מ.וו, לקסוס, מרצדס, פורשה ויגואר, נרשמו ירידות מחיר של כ-4-5%, ובדגמי קאדילאק הגיעו אפילו ל-6% בחודש אחד. הירידה החזקה ביותר מתבטאת במכוניות בנות שלוש שנים, אבל גולשת גם לישנות יותר. בקטגוריית המשפחתיות היקרות יותר - קרייזלר, דודג', ואלפא רומיאו - נרשמו ירידות מחיר של כ-3% בממוצע, למעט וולוו וביואיק שרשמו ירידה של כ-5%.\nבקטגוריית המשפחתיות העממיות והקטנות, שמרו להיטי השוק על יציבות. כך במקרה של מאזדה 2 ו-3, טויוטה קורולה, פורד פוקוס ודגמי יונדאי שונים. לעומת זאת, הונדה אקורד, פולקסווגן, פורד מונדיאו ופיאסטה ודגמי פיג'ו וסיטרואן, רשמו רידות של כ-4%.\nירידות מתונות יותר של עד כ-2% נרשמו בדגמי אופל שונים (הקורסה שמרה על יציבות), טויוטה (מלבד קורולה), סיאט, סוזוקי, יונדאי (גטס), כל דגמי מיצובישי ורנו, דייהטסו, ניסאן, סובארו, סקודה, פיאט, קיה ושברולט."}
{"article_id": "0,7340,L-4178843,00.html", "header_title": "ארה\"ב: \"שברולט וולט אינה מועדת לשריפה\"", "full_text": "בהודעה שפרסמה בסוף השבוע, מבהירה הרשות (NHTSA) כי החליטה לסגור חקירה שנפתחה בנובמבר, ובדקה שלושה מקרים של שריפות בוולט. \"על-בסיס המידע הקיים, הרשות מאמינה כי הוולט או כלי רכב חשמליים אחרים, לא מהווים סכנת שריפה גדולה יותר מאשר כלי רכב בעלי מנועי בנזין\", לשון הודעת הרשות.\nחקירת הרשות החלה בעקבות מבחן ריסוק שערכה לוולט, ובו נבדקה הגנת המכונית על הנוסעים בתאונה צדית. במהלך המבחן נפגעה סוללת הוולט, ועל-פי"}
{"article_id": "0,7340,L-4210766,00.html", "header_title": "הפסד עתק לבטר פלייס: 1.5 מיליארד שקל מ-2009", "full_text": "על-פי הדו\"ח השנתי של החברה לישראל, בעלת כ-32% ממניות בטר-פלייס, הפסיד מיזם טעינת הרכב החשמלי יותר מ-1.5 מיליארד שקל (כ-430 מיליון דולר) מאז 2009. רק ב-2011 הפסיד המיזם סכום שיא של כ-760 מיליון שקל, כרבע מיליארד שקל יותר מההפסד שרשם ב-2010.\nהשגת יעד שאפתני שכזה תהפוך את בטר-פלייס לאחת מיבואניות הרכב הגדולות בישראל, ובשוק המקומי יש רבים הסבורים כי יעד זה אינו ריאלי - בעיקר לאור ההערכות כי קצב החדירה של מכוניות חשמליות יהיה איטי מכפי שצופה בטר-פלייס.\nכעת מתברר שגם בדנמרק צפויים למיזם לא מעט קשיים. בדיווחי החברה לישראל, נכללת הצהרה מפתיעה בעניין ההתקדמות: עד עתה רשם המיזם רק כ-100 הזמנות בלבד למכוניות חשמליות. זאת, למרות שפעילות בטר-פלייס בדנמרק החלה כבר לפני ארבע שנים.\nנושא נוסף, שבולט דווקא בהיעדרו מהדו\"ח של החברה לישראל, הוא הרחבת שיתופי הפעולה של בטר-פלייס עם תעשיית הרכב העולמית. עד כה, רק רנו אימצה את מודל החלפת הסוללות של המיזם - באופן חלקי, המוגבל בשלב זה לחלק קטן מהשווקים שבהם פועלת היצרנית. יצרנית נוספת שהצהירה כי תפתח מכוניות עם סוללות מתחלפות היא צ'רי הסינית, אך ראוי לזכור כי לחברה זו שיתוף פעולה עם החברה לישראל במיזם רכב הנקרא \"קורוס\".\nלמרות הצהרות בעבר - למשל ב-2010 - על כך שהמיזם קרוב לחתימה על הסכמים משמעותיים עם יצרניות רכב גדולות נוספות, לא הצליח בטר-פלייס לשכנע את תעשיית הרכב ביתרונותיו של מודל החלפת הסוללות. לכך אמנם אחראיות במידה מסוימת שמרנותן של יצרניות הרכב, רצונן לשמור בידיהן את מלוא הכוח בתעשייה, וכן הימנעות מהשקעות-עתק בפיתוח כלי רכב חדשים. אך יותר מארבע שנים וחצי אחרי השקת המיזם, נראה כי חוסר ההצלחה של בטר-פלייס לשתף פעולה עם יצרניות רכב נוספות אינו מבשר טובות.\nמבטר פלייס נמסר בתגובה כי \"בארבע השנים האחרונות השקיעה בטר פלייס כ-400 מיליון דולר בפיתוח ובניית תשתית ארצית. החברה גייסה הון פרטי של כ-2.7 מיליארד שקלים, שחלקו הגדול הושקע בישראל בפיתוח טכנולוגיה, פריסת תשתיות ויצירת מאות מקומות עבודה ברחבי הארץ."}
{"article_id": "0,7340,L-3817061,00.html", "header_title": "מלחמה בתאונות? לרשות אין ראש", "full_text": "הגוף המרכז את המאבק בתאונות הדרכים בישראל, הרשות הלאומית לבטיחות בדרכים, מתנהלת בחודשים האחרונים ללא מנכ\"ל, ומסוף נובמבר - גם ללא מועצה מפקחת.\nבחודש יוני האחרון,\n,\n\t יאיר דורי. הסיבה: חילוקי דעות מהותיים בין המנכ\"ל ויו\"ר המועצה, זיוה פתיר. כחודש וחצי לאחר מכן, בסוף יולי,\n.\n\t מאז ועד היום, פועלת הרשות ללא מנכ\"ל במשרה מלאה - כאשר את מקומו של דורי ממלא סמנכ\"ל הכספים ברשות, דוד עוזר.\nבדיון שנערך לאחרונה במליאת הכנסת, נשאל שר התחבורה מה נעשה כדי למצוא מחליף למנכ\"ל המודח של הרשות. השר הפתיע את הנוכחים במליאה, כשענה כי \"מנכ\"ל הרשות הלאומית לבטיחות בדרכים לא הודח... הוא התפטר מתפקידו מרצונו, והוא לא הודח מתפקידו\".\nבשיחה עם ynet, אומר מנכ\"ל משרד התחבורה כי \"המצב ברשות לא רצוי, אבל זה מצב נתון - המנכ\"ל סיים את תפקידו, ובגלל נסיבות שהן אולי לא שגרתיות, לא מונה לו מחליף. בסך הכל, המצב לא כל כך טוב, אבל כולנו נרתמנו לעזור ולהוביל עד אשר יימצא מחליף. מנכ\"ל זה עניין חשוב, מרכזי, אבל אם כולם עושים את מה שצריך - זה לא חזות הכל\"."}
{"article_id": "0,7340,L-4153708,00.html", "header_title": "שברולט וולט מתלקחת - האמריקאים כבר חוקרים", "full_text": "הרשות האמריקאית לבטיחות בדרכים (\n)\n\t הודיעה כי החלה בחקירת כשל בטיחות אפשרי בשברולט וולט ההיברידית. ברשות מבהירים כי החקירה נועדה לבחון סיכונים פוטנציאליים הכרוכים בפגיעה בסוללת הוולט ההיברידית בזמן תאונה. ההחלטה לפתוח בחקירה התקבלה בעקבות מבחנים שערכה הרשות לוולט בחודשים האחרונים - חלקם הסתיימו בשריפה שמקורה בסוללה."}
{"article_id": "0,7340,L-4158507,00.html", "header_title": "הוולט מתלקחת? הקונגרס יחקור את דחיית הדיווח", "full_text": "אתר האוטומוטיב ניוז דיווח אמש (ג') כי בכוונת הקונגרס האמריקאי לערוך בחודש הבא שימוע, במטרה לבדוק האם דחתה הרשות במכוון בחצי שנה את פרסום ההודעה אודות שריפה, שאירעה לאחר מבחן ריסוק שערכה לוולט. למרות שהוולט שנבחנה עלתה באש כבר בחודש יוני האחרון, הודיעה הרשות על האירוע רק בסוף נובמבר.\nיש לציין כי בעקבות השריפה בחודש יוני, ערכה הרשות בחודש שעבר שלושה מבחנים נוספים לסוללת הוולט. לאחר שבשניים מהם נשרפה הסוללה, הוחלט לפתוח"}
{"article_id": "1,7340,L-3753911,00.html", "header_title": "יאיר דורי התפוטר מתפקיד מנכ\"ל הרשות", "full_text": "חודש לאחר שמועצת הרשות הלאומית לבטיחות בדרכים המליצה על הדחתו, התפטר הבוקר מתפקידו מנכ\"ל הרשות, יאיר דורי. התפטרותו מגיעה יומיים בלבד לאחר שימוע שערך שר התחבורה, ישראל כץ. שר התחבורה קיבל את התפטרותו של דורי באופן מיידי, והנחה את מנכ\"ל המשרד, יעקב גנות, לקדם במהירות את בחירתו של מנכ\"ל חדש לרשות.\nמומחים בכירים בתחום הבטיחות מבטלים ביקורת זו של פתיר ומועצת הרשות, ומציינים כי דורי דווקא תרם רבות למיצוב מעמדה של הרשות. כדאי גם להזכיר כי מאז תחילת השנה ניכרת מגמה של ירידה משמעותית במספר ההרוגים בתאונות, שמגיעה ל-20%. אין כמובן לייחס את הירידה באופן בלעדי לפעילות הרשות, אך לאור נתון זה קשה להבין מה עומד בבסיס טענתה של פתיר.\nבנוסף, עיקר הליקויים כיום בעבודת הרשות, כך טוענים מרבית העוסקים בתחום הבטיחות, נובעים מחוק הרשות, שאושר בממשלה ובכנסת ב-2005. חוק זה, אומרים ל-ynet מומחי תחבורה, סירס את כוונת ועדת שיינין, שקבעה תוכנית לאומית למאבק בתאונות הדרכים, והמליצה להקים מחדש את הרשות כגוף עצמאי ובלתי תלוי, שירכז את הפעילות בתחום הבטיחות בדרכים, וייקבע תוכנית רב-תחומית ורב-שנתית.\nאלא שהחוק, במתכונת שאושרה בממשלה ובכנסת, הפך את הרשות לגוף מוחלש ובעל סמכויות מעטות בלבד - ולכן התקשתה באכיפת מרותה של גופים אחרים בתחום הבטיחות. מאחורי החלשתה של הרשות עמדו רבים, ובראשם בכירי משרד התחבורה - שהתנגדו להעברת סמכויות לאחריות הרשות.\nראוי לציין כי נגד פתיר עצמה נשמעת מזה תקופה ארוכה ביקורת חריפה מצד רבים בתחום הבטיחות והתחבורה. הביקורת נוגעת לכך שלצד פעילותה כיו\"ר הרשות, משמשת פתיר גם כסמנכ\"ל תקינה בחברת \"בטר פלייס\" - מיזם טעינת הרכב החשמלי של שי אגסי ומשפחת עופר.\nלדעת רבים בתחום התחבורה, יש בכך ניגוד אינטרסים מובהק. שכן מחד משמשת פתיר בתפקיד בכיר בממסד השלטוני, ומאידך היא מתפקדת כבכירה בגוף פרטי הנדרש לשיתוף פעולה של אותו ממסד. כנגד ביקורת זו, אומרים פתיר, הרשות ובטר פלייס כי מינויה לתפקיד אושר בכל הוועדות הרלוונטיות, שלא מצאו חשש לניגוד עניינים בפעילותה."}
{"article_id": "0,7340,L-4611931,00.html", "header_title": "מכונית ללא נהג - הפעם של מרצדס", "full_text": "מרצדס ניצלה את תערוכת הטכנולוגיה CES בלאס וגאס, כדי להשיק מכונית תצוגה חדשה. ולא סתם אחת, אלא במה טכנולוגית מרשימה למה שהיצרנית מכנה עתיד תעשיית הרכב, ומעבר מתעשייה שמייצרת מכוניות הננהגות על-ידי נהג, למכוניות אוטונומיות.\nהמכונית נקראת F 015 לקשרי אין מושן (Luxury in Motion, יוקרה בתנועה). השם מתכתב עם ההצהרות של בכירי היצרנית, ובהם מנכ\"ל דיימלר ד\"ר דיטר זטשה, לפיהן המותרות הגדולות ביותר של המאה ה-21 הן מרחב אישי וזמן. \"המכונית מתפתחת מעבר לתפקיד שלה כאמצעי תחבורה, ותהפוך לבסוף למרחב מחייה נייד\", כך על-פי זטשה, שגם מנהל את מותג הפרטיות מרצדס-בנץ בדיימלר.\nפרופסור תומאס וובר, חבר בצוות הניהול של דיימלר ואחראי מחקר והפיתוח של מרצדס, סבור גם הוא שמדובר בעתיד התעשייה. \"נהגים ישוחררו מהעבודה והלחץ במצבים בהם נהיגה אינה מהנה, והזמן שיקבלו בנסיעה במכוניתם יקבל איכויות שונות לגמרי\".\nמכונית התצוגה, שלא צפויה להגיע ישירות לייצור, רומזת על דגם אוטונומי עתידי שמרצדס צפויה לשווק במהלך העשור הבא. מדובר במכונית יוקרה גדולה עם אורך של 522 ס\"מ, רוחב של 202 ס\"מ וגובה של 152 ס\"מ. היא מצוידת במערכת הנעת כלאיים שכוללת מנוע חשמלי עם מצברים נטענים משקע חשמלי, לצד מערכת תא-דלק שמייצרת אנרגיה חשמלית באמצעות תהליך כימי הצורך מימן.\nמערכת ההנעה של ה-F 015 מציעה טווח נסיעה של 200 ק\"מ באמצעות טעינה משקע, ו-900 ק\"מ נוספים בעזרת מימן. הספק המערכת עומד על 163 כ\"ס (עד 272 כ\"ס להאצה רגעית) והמומנט על 20.4 קג\"מ (במצב החשמלי ההספק מוגבל ל-109 כ\"ס). הרכב מסוגל להאיץ בסיוע מימן מעמידה ל-100 קמ\"ש בתוך 6.7 שניות ולמהירות מרבית של 200 קמ\"ש. נתוני ביצועים לחשמל לא פורסמו.\nלפי מרצדס, תצרוכת המימן של ה-F 015 עומדת על 0.6 ק\"ג לכל 100 ק\"מ, נתון המקביל ל-50 ק\"מ לליטר סולר ברכב טורבו-דיזל מקביל. זאת, מבלי לפלוט כל זיהום בזמן פעולת הרכב.\nמערכת ההנעה והיכולת לנסוע ללא נהג (עדיין עם גלגל הגה לתפעול ידני במקרה הצורך), ה-F 015 מציעה עוד כמ חידושים. בראשם מערכת תקשורת מתקדמת, שמזהה מכשולים בדרך - בעיקר הולכי רגל - ומתקשרת איתם באמצעות הקרנת מידע. למשל תאורת לייזר שמוקרנת לכביש ויוצרת מעבר חצייה, או נורות לד מאחור שמוארות בדרך שיוצרת כיתוב דוגמת \"Stop\" (עצור) כדי להזהיר נהגים מעקיפה בזמן שהרכב נותן זכות קדימה להולך רגל.\nבתא הנוסעים, מרצדס ציידה את ה-F 015 בארבעה מושבים ניתנים לסיבוב חשמלית - הן לגישה קלה והן כדי לתקשר טוב יותר בין הנוסעים. יש גם שישה מסכי מידע ענקיים שניתנים לתפעול באמצעות מגע, מחוות או תנועת העין."}
{"article_id": "0,7340,L-4160975,00.html", "header_title": "אוטובוס ישראלי - הגברים מקדימה, נשים מאחור", "full_text": "בזמן\n,\n\t מודבקים בירושלים בימים האחרונים פשקווילים של העדה החרדית, בהם מובהר כי \"נמשך ההסדר בקווי המהדרין, שגברים עולים מקדימה ונשים עולות בדלת השנייה ויושבות בחלק הפנימי\". הפשקווילים נתלו בעקבות תחילת השימוש בירושלים בכרטיסי \"רב-קו\", בחודש שעבר.\nבפנייה דחופה שהעביר המרכז הרפורמי לדת ומדינה, מתבקש ראש עיריית ירושלים, ניר ברקת, לפעול להסרת הפשקווילים לאלתר. במרכז אומרים כי הכתוב בפשקווילים מנוגד לפסק דין שפרסם בית המשפט העליון לפני כשנה, ובו נקבע כי הפרדה כפויה בקווי אוטובוס בין גברים ונשים אינה חוקית.\n\"על אף פסק דינו המפורש של בית המשפט העליון\", כותבת עו\"ד אורלי לחובסקי-ארז לראש עיריית ירושלים, \"במגזר החרדי נמשך מסע שכנוע להותיר את ההפרדה המגדרית על כנה בקווי התחבורה הציבורית. יש לראות את המודעות האמורות כחלק מתופעה זו, שיש בה כדי להטעות את הציבור בנוגע להסדר החוקי הקיים\".\nיש לציין כי לאחרונה גם פורסמו מודעות בעיתונים של העדה החרדית, ובהן פנתה ועדת הרבנים לענייני תחבורה לנוסעים בתחבורה הציבורית, והבהירה כי בקווי אוטובוס חדשים \"יש להקפיד על נסיעה כהלכה,\n, ללא כל הבדל האם הדלת השנייה פתוחה או סגורה\".\nבמרכז הרפורמי לדת ומדינה מסבירים כי האמירה המופיעה בפשקווילים, לפיה נמשך הסדר ההפרדה בין גברים ונשים בקווי מהדרין, אינה חוקית ומטעה את ציבור הנוסעים בתחבורה הציבורית. לדברי עו\"ד לחובסקי-ארז, הסדר ההפרדה שהיה נהוג בקווי מהדרין מאז שנות ה-90, בוטל בעקבות פסק הדין שפרסם בית המשפט העליון.\nעל-פי פסק הדין, ההסדר לפיו גברים יושבים בקדמת האוטובוס ונשים יושבות מאחור, מותר אך ורק \"מרצון\" - כאשר הנוסעות עולות מרצונן החופשי לחלקו האחורי של האוטובוס. דרישה מנשים לשבת מאחור היא בלתי-חוקית, קבעו שופטי העליון, ומשרד התחבורה הונחה לאכוף את החוק נגד מי שמנסה לכפות על נשים הפרדה.\nבמרכז גם אומרים כי בקווים חדשים, אשר בחלקם מתבצעת עלייה לאוטובוס משתי הדלתות במקביל, עלולה ההפרדה בין גברים ונשים להפוך להסדר קבע. \"בקווים החדשים עומד להיאכף הסדר הפרדה קשיח בין גברים ונשים - הן בעלייה לאוטובוס והן בהסדרי הישיבה - באופן שאינו מותיר לנוסעות ברירה\", מסבירה עו\"ד לחובסקי-ארז, בהתייחסה למודעות שפורסמו בעיתוני העדה החרדית.\nבפשקווילים שנתלו בשבוע האחרון, מתבקשים נוסעים חרדים \"לעורר בדרכי נועם\" את ההפרדה. עוד מונחים הנוסעים כיצד לנהוג בכל הנוגע לשמיעת רדיו בזמן הנסיעה: \"נהג שמדליק רדיו מתחייב על-פי החוק להנמיך עד כדי שרק הנהג ישמע\". אם הנהג מסרב להנמיך את עוצמת הרדיו, או אם הוא אינו פותח את שתי הדלתות של האוטובוס - כדי לאפשר עלייה נפרדת של גברים ונשים - מתבקשים הנוסעים \"להגיש תלונה בחברת אגד ובמשרד התחבורה\".\nבדברים שאמר אתמול (א') ראש הממשלה, בנימין נתניהו, בטקס הענקת עיטור המאבק בסחר בבני-אדם, תקף את הפגיעה בנשים. \"יש רובד מסוים באוכלוסיה שמתנכל לנשים כנשים ואנחנו חייבים להילחם בזה בחורמה\", אמר. \"כל מי שפוגע בזכויותיהן של נשים או חירותן של נשים או פועל לאפליית נשים, פועל נגד העקרונות והאידיאלים של מדינת ישראל\".\nראוי להזכיר כי יש הטוענים שהסדר ההפרדה \"מרצון\"\n- אשר התבסס על המלצות ועדה מקצועית של משרד התחבורה"}
{"article_id": "0,7340,L-3851157,00.html", "header_title": "קווי מהדרין - המדריך המלא לנוסע(ת)", "full_text": "צו הביניים שנתן היום (ה') בג\"ץ בעניין קווי המהדרין, קובע את כללי ההפרדה בהתאם למסקנות הוועדה המקצועית שהקים משרד התחבורה. לפניכם כללי תקופת הבדיקה, כפי שנוסחו על-ידי הוועדה המקצועית של משרד התחבורה (מספרי הסעיפים - במקור, בהחלטת בג\"ץ):\n188. לצורך בחינת האפשרות לקיים את המתווה הכללי (של ההפרדה, ש.ה) באופן קבוע, ובמיוחד על מנת להבטיח כי ניתן למנוע את גילוי האלימות והכפייה,"}
{"article_id": "0,7340,L-4127972,00.html", "header_title": "נוסעות קווי מהדרין מוטרדות? לנהג אסור לסייע", "full_text": "נוסעת שעלתה בשבוע שעבר לאוטובוס בקו 56 בירושלים, נדרשה על-ידי צעיר חרדי לעבור למושב בחלקו האחורי. הנוסעת ביקשה את עזרת הנהג, אך לא נענתה - גם כאשר הצעיר הפריע לטענתה לאוטובוס להמשיך בנסיעה. כאשר הגישה תלונה למחלקת פניות הציבור של אגד, נאמר לה כי על הנהג \"חל איסור מוחלט להתערב\".\nבאגד מבהירים כי על נהגי אוטובוס אכן נאסרה התערבות במקרים שכאלה. רק כאשר סבור הנהג כי נוסעות חוות \"הטרדה\", הוא מחויב להתערב, ובמידת הצורך אף להזמין משטרה. מנגד, במרכז לפלורליזם יהודי טוענים כי התנהלות אגד מפרה את החלטת בג\"ץ מתחילת השנה, ולפיה נהגים מחויבים למנוע כל מקרה של אפליה בקווי האוטובוס.\nומה אומרים במשרד התחבורה? \"נהגי האוטובוס צריכים להתערב במידה ונוסעת פונה אל הנהג ומבקשת את התערבותו על-מנת לאפשר לה לשבת בקדמת האוטובוס\", הם מסבירים. עוד אומרים שם כי התערבות הנהג מחויבת גם במקרים של אלימות מילולית או פיזית. במשרד התחבורה גם מציינים כי מאז פרסם בג\"ץ את החלטתו, לא התקבלו תלונות בעניין קווי המהדרין."}
{"article_id": "0,7340,L-4162870,00.html", "header_title": "ואז בא שוטר וביקש שאעבור לספסל האחורי", "full_text": "עד אתמול הייתי בטוחה שאני חיה במדינה חופשית. הייתי בטוחה שכבוד האדם וחירותו הוא ערך עליון ובל יעבור בחברה הרבגונית שלנו. נכון שיש קריאות נגד קבוצה כזו או אחרת אבל הרי את האדם באשר הוא אדם, בלי קשר לדת גזע ומין, יכבדו, כי זו החברה בה גדלתי. אלה הערכים אותם למדתי. אבל זמן קצר לאחר שעליתי על קו 451 של אגד מרובע ז' באשדוד לירושלים התבדיתי. מתברר שלא כולם חיים לפי הפתגם \"דרך ארץ קדמה לתורה\".\nקו האוטובוס עליו עליתי עבר בשכונות חרדיות. אני, שרציתי להגיע לשכונת גבעת שאול בירושלים, לקחתי את הקו הזה שעוצר לי חמש דקות מהיעד שלי. רק כשהנהג הופתע מנוכחותי, הבנתי איפה אני נמצאת. התיישבתי מאחוריו כדי שיוכל לומר לי בדיוק היכן לרדת, אבל כנראה שלא כולם חשבו שאני באמת רשאית לשבת שם. קשה לי להאמין שבשנת 2011, יש גברים שמאמינים שאסור להם לשבת מאחורי אשה.\nאחד הנוסעים לא היה מוכן לשבת ונשאר על גרם המדרגות ליד הנהג במשך כל הנסיעה, אך היה נוסע אחר שהחליט לעשות המולה. הוא מנע מהנהג לסגור את הדלת וקרא לחבריו, שהגיעו והתגודדו מסביב לאוטובוס. רובם הסתכלו בסקרנות כאילו הייתי איזה מיצג במוזיאון. הם היו כ-20 חבר'ה, דיברו ביידיש ומהר מאוד נראה שהתארגנה שם הפגנה קטנה בדרישה שהאוטובוס הזה הוא שלהם, בהסכם עם חברת אגד, וכי מי שיעלה עליו יחוייב למלא אחר דרישות הקהילה. הם חזרו על הטענה הזו מספר פעמים גם בעברית, למרות שהנהג ניסה להסביר להם שזהו קו אגד רגיל,ולא מוגדר כ\"כשר\".\nבשלב הזה, אני חייבת להודות שקצת פחדתי. אף אחד מהם לא טרח לפנות אלי ולבקש ממני את מה שנראה בעיניהם כל כך הגיוני - שאעבור לשבת מאחורה. הם הסתפקו בלהצביע ולקרוא לי בשמות ולהתרעם על כך שחברת אגד לא מגנה על זכויותיהם. אני חייבת להודות שלא הבנתי מהן אותן זכויות עד עכשיו.\nהנהג, שראה שלא יוכל להמשיך בנסיעה, קרא למשטרה. כאשר השוטר הגיע, הוא החליף מספר מילים עם הנהג, דיבר ארוכות עם מארגן המחאה הספונטנית ואז עלה לאוטובוס כדי לשאול אותי אם אני מוכנה לכבד אותם ולעבור לשבת בחלקו האחורי של האוטובוס. הוא חזר על השאלה פעמיים. הוא גם היה הראשון שפנה אלי ודיבר אתי במשך כל הזמן הזה. עניתי לו שכיבדתי אותם מספיק בלבוש הצנוע שלי ושאני לא יכולה להשפיל את עצמי כדי לכבד מישהו אחר. הם צריכים לשאול את עצמם כיצד ייתכן שהשפלת אשה מכבדת אותם. איך ייתכן שגבר ירגיש בימנו שאשה לא ראויה לשבת מלפניו? למה ירגיש אם אמו, אחותו ובתו יזכו לכזה זלזול?\nבסופו של דבר, השוטר קיבל את סירובי בלית ברירה, זה שארגן את ההפגנה נשאר באשדוד ואילו שאר הנוסעים, כולל נוסעים חדשים שעלו לאחר מכן, עברו על פני והתיישבו מאחורי בלי שום בעיות.\nנשארתי עם כמה שאלות בעקבות המקרה הזה: מדוע הגבלת זכויותיו וחירותו של מישהו נחשבת להוגנת כשמדובר במילוי דרישות הלכתיות כאלה ואחרות? ממתי התורה באה לפני דרך ארץ בסיסית? איך ייתכן שימוש כל כך ציני בדת ואיך אף אחד לא הבין עד עכשיו שהבעיה היא חברתית והקשר שלה לדת קלוש עד כדי לא קיים? איך ייתכן שחברה שלמה בוחרת להשפיל את בנותיה, נשותיה ואחיותיה ואיש לא זועק זעקה? מי מאמין שאפשר לבחור לחיות חיי השפלה והדרה?\nבישראל 2011, המלחמה היא על חופש הפרט! מלחמה בין קבוצות לא מובילה לשום דבר חוץ מסכסוך ארוך שנים, מלא בססמאות ריקות: ערבים נגד יהודים, חרדים נגד חילונים. ככלות הכל, כולנו רוצים לחיות את חיינו לפי הבנתנו, אמונתנו ויכולותנו, להיות הכי טובים והכי מוצלחים שנבחר. בדגש על המילה בחירה. כל אחד רוצה לבטא את עצמו, גם החרדים וגם החילונים. אסור לתת לקבוצת כוח זו או אחרת להשתלט על הקול הייחודי של מישהו מאיתנו. חופש אינו מילת גנאי, כל אחד שואף אליו, בכל חברה ובכל מצב. אם נוותר על הסטיגמות ונפנה לאדם המתחבא מאחורי המילים \"חרדים\" או \"חילונים\", נוכל לייצר דיאלוג אמיתי ואולי לצמצם את הפער בינינו.\nגולשים מוזמנים להציע טורים במייל הבא:"}
{"article_id": "0,7340,L-4208711,00.html", "header_title": "תיקון יזום: ב.מ.וו מזמינה 1,577 מכוניות למוסך", "full_text": "יבואנית ב.מ.וו לישראל תזמן 1,577 לקוחות למוסכים המורשים של המותג. הסיבה: חשש לכשל במערכת החשמל עשוי להוביל לשריפה או התפחמות בתא המטען של הרכב, ובמקרים אחרים לבעיות התנעה ובעיות חשמל נוספות. זאת, עקב התקנה לקויה של כיסוי לכבל חשמלי המוביל למצבר. הקריאה לתיקון בישראל מגיעה זמן קצר לאחר שב.מ.וו פרסמה את הקריאה לתיקון ברחבי העולם, הכוללת כ-1.3 מיליון מכוניות.\nבתגובה לפניית ynet, נמסר מדלק מוטורס כי בישראל מעורבות בקריאה לתיקון מכוניות מהדור הקודם של ב.מ.וו סדרה 5 וגרסאות הקופה והקבריולה שלה,\nיש לציין כי מספר המכוניות שנקרא לתיקון נחשב חריג בקטגוריית היוקרה בישראל, ומצביע בעיקר על הפופולאריות הרבה ממנה נהנתה ב.מ.וו סדרה 5 הקודמת. עם זאת, מכיוון שמדובר בקריאת תיקון עולמית וברכב יוקרה פופולארי גם בייבוא אישי, מומלץ לבעלי מכוניות שיובאו שלא דרך היבואנית הסדירה, לבדוק אם מכוניתם נכללת בקריאה לתיקון.\nבימים הקרובים תשלח דלק מוטורס הודעות לבעלי המכוניות המעורבות בקריאה לתיקון, בהן ימסרו להם פרטים בנוגע לבדיקה ולתיקון הנדרשים. אלו יבוצעו ללא תשלום, ואמורים לארוך כחצי שעה, כך על-פי הודעת ב.מ.וו העולמית.\nבהקשר זה חשוב לציין כי על-פי תקנות משרד התחבורה, חלה חובה לבצע תיקון המוגדר כבטיחותי כתנאי לחידוש רישיון הרכב. במסגרת התקנות, יבואנית הרכב נדרשת ליידע את משרד התחבורה בדבר הקריאה לתיקון, בין היתר במטרה לפקח על ביצועה הן מצד היבואנית והן מצד הלקוחות."}
{"article_id": "0,7340,L-4011476,00.html", "header_title": "למרות בג\"ץ: עשרות קווי מהדרין חדשים בדרך", "full_text": "לדברי סמנכ\"ל מחקר והסברה בעמותה, שחר אילן, בעקבות פסק הדין של בג\"ץ צפוי בתקופה הקרובה \"גל נוסף ומיידי\" של קווים חדשים, שיגדיל משמעותית את מספר קווי ההפרדה הפעילים. להערכתו, בין היעדים הבאים צפויים לפעול קווי הפרדה חדשים:\nאילן מוסיף כי חמישה קווים עירוניים בבית\"ר-עילית, שפעלו עד כה ללא אישור כלשהו מטעם משרד התחבורה, צפויים לקבל אישור בעקבות פסק הדין של בג\"ץ.\nהערכות העמותה מצטרפות לדברי יו\"ר נעמת, טליה לבני, שאמרה בעקבות החלטת בג\"ץ כי \"פסק הדין מכשיר את השרץ ויוצר מצב גרוע יותר. אין מדובר בהסכמה אמיתית אלא בכפייה ובהשלטת טרור של גורמים חרדים על כלל ציבור משתמשי האוטובוסים. הגושפנקא שנתן פסק הדין להמלצות משרד התחבורה, רק תקבע את המצב הפרוץ ותמנע מנשים מלנסוע בביטחון ובשוויון\".\nבעמותת חדו\"ש סבורים כי בשנים הקרובות תתרחב משמעותית פעילות קווי ההפרדה, בעקבות הקמת ערים ושכונות חדשות המיועדות בעיקר לציבור החרדי. \"הנוהג כיום הוא שמכל ריכוז חרדי יוצאים קווי הפרדה לירושלים, בני-ברק ואשדוד\", מסבירים בעמותה. \"סביר להניח שעם הבנייה המסיבית בבית-שמש, שם מתוכננות 21 אלף דירות לחרדים, ובניית הערים החרדיות החדשות חריש וכסיף, יתווספו קווים רבים גם אליהן, כך שמכל ריכוז חרדי יצאו לפחות חמישה-שישה קווי הפרדה\".\nבעמותה גם מציינים כי \"אין היום כל אפשרות להגיע לעיר החרדית בית\"ר-עילית בקווי תחבורה ציבורית שאין בהם הפרדה, וקיים חשש שזה יהיה המצב גם בערים החרדיות החדשות, חריש וכסיף\". מצב דומה צפוי גם בשכונות חרדיות מתוכננות, בהר יונה שבנצרת עילית ובאחיסמך שבלוד. \"סביר שגם ערים אלו יצטרפו תוך שנתיים-שלוש למפת קווי ההפרדה\", מסכמים בעמותה.\nיש לציין כי פסק הדין של בג\"ץ אמור לכאורה למנוע מחברות תחבורה ציבורית הפעלת קווי הפרדה חדשים. השופט אליקים רובינשטיין הבהיר בפסק הדין כי בהתאם להמלצת ועדה מקצועית של משרד התחבורה, תחל בעוד כחודש תקופת מבחן שתיארך שנה, ובמהלכה ייבחן הסדר \"הפרדה מרצון\". על-פי הנחיות הוועדה המקצועית שאומצו על-ידי בג\"ץ, ההסדר יונהג וייבחן רק באותם קווים שבהם ההפרדה יושמה לפני הדיונים בבית המשפט - \"הקווים שבהם מתקיים ההסדר בשנים האחרונות, המסתמכת בעיקרה על 'רשימת ועד הרבנים'\".\nעם זאת, רבים סבורים כי פסק הדין מגדיר מעשית תנאים לקיום הפרדה בין גברים ונשים, ועלול על כן להוביל למצב הפוך. בעמותת חדו\"ש מעריכים כי \"משרד התחבורה, חברות התחבורה הציבורית וארגוני הצניעות החרדיים, ינצלו את החלטת בג\"ץ לגידול ניכר במספר קווי ההפרדה\".\nשינוי נוסף אותו צופים בעמותה הוא הנהגת העלייה מהדלת האחורית בכל קווי ההפרדה. לדברי אילן, ב-25 קווים קיימים עלו נשים לאוטובוס מהדלת הקדמית, יחד עם הגברים. אולם, בעקבות החלטת בג\"ץ שלא לבטל את השימוש בדלת האחורית, ניתן למעשה \"הכשר\" להפרדה בעלייה לאוטובוס בכל הקווים. \"נשים שיבקשו לעלות מלפנים יהיו חשופות לאלימות והטרדות\", מזהיר אילן.\nראוי לציין כי שופטי בג\"ץ היו מודעים לליקויים רבים ביישום הסדר \"הפרדה מרצון\", שהחל לראשונה כבר בפברואר 2010, בעקבות מתן צו-ביניים שלמעשה חייב את משרד התחבורה ליישם את המלצות הוועדה המקצועית. השופט רובינשטיין מציין כי הפיקוח מצד משרד התחבורה בתקופה זו היה מצומצם, וכי חברת אגד - מפעילת קווי ההפרדה - לא הדריכה כראוי את נהגי האוטובוס, באשר להתנהגות המצופה מהם במקרים שבהם נוסעים מנסים לכפות הפרדה על נוסעות.\nבעניין זה מבהיר רובינשטיין כי \"גם בתקופת הפעלת הקווים בהתאם לצו הביניים נרשמו תקריות של כפיה. חברת אגד אף הודתה, כי גם בקרב עובדיה לא"}
{"article_id": "0,7340,L-4157420,00.html", "header_title": "שברולט וולט - GM מוכנה לרכוש מכוניות בחזרה", "full_text": "לפני כשבוע דיווחנו לכם כי הרשות האמריקנית לבטיחות בדרכים (NHTSA), פתחה בחקירה לבדיקת מקרי שריפה-לאחר-התנגשות בשברולט וולט ההיברידית. שריפות שהתרחשו זמן קצר לאחר ניסוי ריסוק שעברו המכוניות בחודשים האחרונים. ברשות אמרו כי החליטו לחקור כדי לבחון סיכונים אפשריים, בעקבות פגיעה בסוללת המכונית בזמן תאונה.\nבשברולט החליטו לפעול מייד, והודיעו רשמית כי היצרנית שיתפה ותשתף פעולה עם מבחני הרשות. בהודעה הרשמית נאמר אמנם כי הוולט \"בטוחה, ואינה מהווה סכנה בזמן תפעול רגיל, או מיד לאחר תאונה קשה\", אך ב-GM מודים כי תפקוד הסוללה ודרכי הטיפול בה לאחר תאונה קשה, הם נושאים המעסיקים אותה, ולכן שיתפה פעולה במהלך חצי השנה האחרונה עם ארגון הבטיחות.\nבמקביל, הודיעה החברה בסוף השבוע האחרון כי כל בעל מכונית המרגיש לא בטוח עם רכבו, וחושש כי הסוללה עלולה להתלקח אם יהיה מעורב בתאונה, מוזמן להגיע לסוכנות הקרובה ולהחליף את הוולט, או אף להחזיר אותה ולקבל תמורתה את מלוא הכסף ששולם. הצעד הלא-שכיח בו בחרה GM, מלמד שוב כי היצרנית מעניקה לוולט ההיברידית חשיבות רבה בשיקום המותג.\nעל-פי נתונים שמפרסם האוטומוטיב-ניוז, מתחילת השנה מכרה שברולט כ-6,200 יחידות של הוולט, מספר נמוך משמעותית מהצפי המקורי, שעמד על כ-10,000"}
{"article_id": "0,7340,L-4171896,00.html", "header_title": "2012 בסימן התקפה: טויוטה מרחיבה את ההיצע", "full_text": "שנת 2011 לא הייתה קלה עבור יבואנית טויוטה, חברת יוניון מוטורס. למרות שסיימה במקום השלישי בטבלת המכירות, עם קצת פחות מ-20 אלף כלי רכב שעלו על הכביש, נדרשה היבואנית להתמודד עם המשבר החמור שפקד את תעשיית הרכב היפנית, בעקבות אסון הטבע במרץ 2011. בנוסף, סבלה היבואנית משער ין חזק מאי-פעם, שפגע קשות בתחרותיות שלה - בעיקר מול היריבות מדרום-קוריאה, יונדאי וקיה.\nלדברי רן דנאי, מנכ\"ל היבואנית, ההיצע ההיברידי המורחב יאפשר לטויוטה להמשיך להוביל את טבלת המכירות של מכוניות \"ירוקות\". להערכתו, ב-2012 יגיעו מכירות הרכבים ההיברידיים של היצרנית בישראל לכ-2,500 מכוניות יחידות. זאת, לעומת כ-1,500 יחידות שמכרה מדגם הפריוס ב-2011."}
{"article_id": "0,7340,L-4009765,00.html", "header_title": "בג\"ץ: ההפרדה בקווי מהדרין חוקית, אבל בהסכמה", "full_text": ". הרכב של שלושה שופטי בג\"ץ אימץ היום (ה') הסדר שיזם משרד התחבורה, ולפיו תתאפשר הפרדה בין גברים ונשים בקווי מהדרין - קווי אוטובוס המשרתים בעיקר את הציבור החרדי. על-פי ההסדר, ההפרדה תיעשה בהסכמה בלבד, וללא כפיה או גילויי אלימות כלפי נוסעות. עוד נקבע כי משרד התחבורה יאכוף את יישום ההסדר באמצעות מערך פיקוח.\nבכך למעשה יישמר המצב הקיים, שבו נשים אינן יושבות בחלקם הקדמי של אוטובוסים בקווי מהדרין. החלטת בג\"ץ ניתנה בפסק דין בעניין עתירה שהגישו קבוצת נשים והמרכז לפלורליזם יהודי ב-2007, הנוגעת להפרדה בקווי האוטובוס.\nיו\"ר נעמת, טליה לבני, אומרת היום בתגובה לפסיקה המאשרת לדבריה את קווי ההפרדה באוטובוסים: \"פסק הדין מכשיר למעשה את השרץ ויוצר מצב גרוע יותר. הגושפנקא שנתן פסק הדין רק תקבע את המצב הפרוץ, ותמנע מנשים לנסוע בביטחון ובשוויון\"\nבסיכום פסק הדין, כותב השופט אליקים רובינשטיין \"אנו תקווה שפסק דין זה יסייע, בסופו של דבר, ליצירת חברה\n\"כדי להבהיר את הדבר למי שהדברים אינם ברורים לו נאמר: מפעיל תחבורה ציבורית - כמו כל אדם אחר - אינו רשאי לומר, לבקש או להורות לנשים היכן עליהן לשבת באוטובוס רק משום היותן נשים, או מה עליהן ללבוש, והן רשאיות לשבת בכל מקום שתרצינה\". כותב השופט רובינשטיין.\n\"כשאני חוזר וקורא את השורות - אני תמה על עצמי, כיצד בישראל של שנת 2010 היה צורך לכתבן. האם לימי רוזה פארקס - האישה האפרו-אמריקנית שגרמה לשבירת ההפרדה הגזעית באוטובוסים בארצות הברית ב-1955 - חזרנו?\".\nבתגובה לפסק הדין, אומרת היום עו\"ד עינת הורוביץ מהמרכז לפלורליזם: \"אנו מברכים על החלטת בג\"ץ, אשר קבע לראשונה כי הפרדה הינה הפליה פסולה האסורה על פי חוק. פסק הדין מעגן את המובן מאליו - כל אישה חופשייה לבחור את מקום ישיבתה באוטובוסים הציבוריים וזכאית ליחס שוויוני המכבד את בחירתה\".\nרחל עזריה, חברת מועצת העיר ירושלים, אומרת כי \"לאחר מאבק ארוך, שנמשך מספר שנים, קיבל בג\"ץ את עמדתנו - קווי ההפרדה אינם חוקיים במדינת ישראל. כאישה דתייה, אני שמחה שבג\"ץ עמד לצד ערכי מגילת העצמאות, של שוויון והאיסור על אפליה על רקע מגדרי\".\nלעומתן, אומרת יו\"ר נעמ\"ת, טליה לבני, כי היא אינה יכולה לצערה להצטרף לברכות. \"למרות האמירות היפות, פסק הדין מכשיר למעשה את השרץ ויוצר מצב גרוע יותר. שכן אין מדובר בהסכמה אמיתית אלא בכפייה ובהשלטת טרור של גורמים חרדים על כלל ציבור משתמשי האוטובוסים, ובכללם גם נשים חרדיות אשר לא יוכלו להתנגד. לדבריה, מדובר בגושפנקא שנתן פסק הדין להמלצות משרד התחבורה.\nעל-פי החלטת בג\"ץ, משרד התחבורה יחייב את מפעילות התחבורה הציבורית להציב בכל קווי המהדרין שלט, שיורה כי \"כל נוסע רשאי לשבת בכל מקום שייבחר. הטרדת נוסע בעניין זה עלולה להיות עבירה פלילית\". המשרד גם יוודא כי אותן חברות ידריכו את נהגי האוטובוס לנהוג בהתאם להסדר שאושר. עוד הוחלט כי חברת אגד, המפעילה את קווי המהדרין, תפרסם ברבים את \"זכותו של כל נוסע לשבת באשר יחפוץ\".\nלמרות בקשה לבטל את הנוהג לפיו נשים עולות לקווי האוטובוס מן הדלת האחורית, החליטו השופטים להתיר את המשך העלייה מאחור. בעניין זה כותב השופט רובינשטיין כי \"מודעים אנו לכך, ואיננו שבעי רצון מכך, שקיומה של אפשרות זו עלול להקל במידה מסוימת על שימורו של 'לחץ חברתי' כלפי נשים מתוך החברה החרדית שאינן חפצות בהסדרי ההפרדה. ברם, אף אם יש ממש בטענה, נראה שאין היא מצדיקה לעת הזאת התערבות במסקנות הוועדה (שניסחה את ההסדר, ש.ה\".\nלמרות זאת, מזהיר השופט רובינשטיין מפני התנהגות בלתי-הולמת כלפי נוסעות: \"מהממצאים שהוצגו עולה, כי בחמש מתוך 22 ביקורות לא נהגו הסדרי הפרדה, וכי בשש מתוך 16 נסיעות אחרות העירו הנוסעים לבקרים - ואלה נענו לבקשה ועברו מקום 'על-מנת לא להגיע לעימותים עם האוכלוסייה המקומית'... קשה להלום שתוצאות תקופת הבדיקה מעידות על שינוי מגמה ראוי וממשי\".\nרובינשטיין אף מציין כי \"במסגרת הבדיקות שערכו העותרות הכווינו נהגים נשים לעלות מהדלת האחורית - וגם בכך יש כדי ללמד על קשר הדוק בין המשך פתיחתה של הדלת האחורית, לבין ביטולם או המשכם של הסדרי ההפרדה המוכוונים. עדיין איננו נמצאים איפוא ב'ארץ המובטחת' של שלום ושלוה\".\nעל-מנת לוודא כי ההפרדה נעשית בהתאם להסדר, החליטו השופטים לקבוע תקופת מבחן של שנה, שתחל בעוד 30 יום, ולאחר שחברת אגד תפרסם את ההסדר ותציב את השילוט הנדרש. במהלך תקופת המבחן יוטל על משרד התחבורה להפעיל \"אמצעי אכיפה מוגברים\", ולערוך ביקורות גלויות וסמויות בהיקף נרחב מכפי שנעשה עד כה. \"משרד התחבורה יקפיד על הפעלת המוקדים השונים באמצעותם ניתן להתלונן על יחס לא ראוי באוטובוסים\", כותב השופט רובינשטיין. \"כך יובטח ככל הניתן כי לא יושתק קולן של מתלוננות\".\nמלבד ההתייחסות לקווי המהדרין, השופט רובינשטיין מותח ביקורת על מצב התחבורה הציבורית ככלל. \"עיון בחומרים השונים שהוצגו בפנינו מלמד, כי נימוק מרכזי שהועלה לצורך של הציבור החרדי בהפרדה היא הצפיפות בקווי התחבורה, הגורר דוחק רב ומגע פיזי - עניין שאינו רצוי לא רק מטעמים שבהלכה ויש למיטב ידיעתנו גם נשים חרדיות שאף שאינן חפצות להנציח אי-שוויון, מעדיפות הפרדה מטעמי אסתטיות סביבתית. טוב יעשו המשיבים - משרד התחבורה בכובעו הרגולטורי, והמשיבות כמפעילות תחבורה ציבורית - אם יתנו דעתם גם לעניין זה\".\nיתרה מכך: השופט רובינשטיין אף פונה לנוסעים בחברות האוטובוסים, ואומר כי \"ייטיבו צרכנים לעשות אם במקום להשלים עם צפיפות ולדרוש הפרדה, ידרשו פתרונות תעבורה מרווחים יותר\".\nאת פסק הדין שפרסם היום בג\"ץ חותמים דבריו של השופט יורם דנציגר, שמסכמים היטב את עניין ההפרדה: \"דורות רבים של יהודים חיו בתוך חברות בהן הפרדה כגון זו שיש שמבקשים לכפות כעת לא הייתה נהוגה. האם היו הם אדוקים פחות באמונתם מאלו המבקשים לכפות הפרדה כאמור כעת? האם התיימרו הם לכפות הפרדה במרחב הציבורי שבו עשו שימוש, יחד עם כל אותם אנשים שלא היו מעוניינים בהפרדה? האם הפתרונות שמצאו גדולי הדור של אז - נופלים מפתרון של כפיית הפרדה?\n\"לטעמי התשובות לשאלות אלה ברורות והעובדה כי יש המבקשים לנצל את כוחם, לרבות כוחם הצרכני והפוליטי, על מנת להחיל ואף למסד כפייה - מעוררת אי נחת של ממש\".\n: תגובתה של יו\"ר נעמ\"ת נוספה לאחר פרסום הכתבה"}
{"article_id": "0,7340,L-4160696,00.html", "header_title": "הממשלה תבחן עונשים על הדרת נשים", "full_text": "תופעת\n,\n\t שעלתה לכותרות לאחרונה בשורה ארוכה של מקרים, נתקלה הערב (יום ב') בהתנגדות תקיפה מצד נשיא המדינה וראש הממשלה. \"במדינת ישראל אין מקום להדיר אף אדם\", אמר נתניהו בטקס הממלכתי למאבק בסחר בבני אדם, \"בוודאי לא חצי מהאוכלוסייה\". ל-ynet נודע כי מחר צפויה ועדת השרים למעמד האישה להקים צוות בין-משרדי למלחמה בהדרת הנשים.\nועדת השרים, בראשות לימור לבנת, תביא לאישור הצעה שכוללת את הרכבת הצוות שיורכב מנציגים של משרדי המשפטים, הפנים, התחבורה, המשרד לשירותי דת ונציגי שירות המדינה. הוא יעסוק בהפרדה והדרה בתחומים של תחבורה ציבורית, קבורה, תשתיות עירוניות - כמו תחנות אוטובוס ומדרכות - ובטקסים או גופים ממלכתיים. בין דרכי הפעולה שיבחן הצוות: הטלת סנקציות וקנסות ועל רשויות מקומיות ועל חברות פרטיות שיאפשרו הדרת נשים.\nבנוסף צפויה לצאת הנחיה לנציב שירות המדינה בעקבות מקרים שבהם נשים הודרו מטקסים ממלכתיים ובגופים ממלכתיים כדי שיפעל למנוע הישנות התופעה.\nבטקס הערב בבית הנשיא, שר המשפטים,\n,\n\t בחר להתייחס לנושא השנוי במחלוקת דווקא באמצעות הבעת הערכה לזמרת מוכרת. \"אני רוצה להודות ל\nשמוכיחה לנו עד כמה שירת נשים היא חשובה וטובה לאווירה\", אמר נאמן לאחר שהקשיב להופעתה.\nנאמן לא היה הדמות הבכירה היחידה שניצלה את המעמד כדי לקשור בין הנושאים. נשיא המדינה,\n,\n\t שפתח את הטקס, הבהיר כי \"כל אפליה בעיני כולנו היא שגיאה חמורה שיש לתקנה בהקדם. לאחרונה עלתה התופעה של הדרת נשים או איסור שירת נשים במרחבים הציבוריים. אל לנו להפוך מרחבים ציבוריים למוקדים הנתפסים כאפליה הסותרת את ערכינו\", אמר פרס. \"לאף גבר אין רשות להכריח אשה לשבת במקום שהוא קובע. כיהודי וכנשיא מדינת ישראל איני יכול לעבור לסדר היום על תופעות מסוג זה\".\nגם ראש הממשלה,\nהביע את התנגדותו הנחרצת לתופעה, ואמר כי \"בזמן האחרון עלה בשיח הציבורי הנושא של הדרת נשים. אני מבקש להגיד שמדובר בתופעה מצומצמת שאינה מעידה על כלל האוכלוסייה ולא על כלל האוכלוסייה החרדית, אבל היא קיימת. אני מתכוון לומר בצורה חד משמעית: אני מתנגד באופן נחרץ להדרת נשים. במדינת ישראל אין מקום להדיר אף אדם, בוודאי לא חצי מהאוכלוסייה. מקומם של נשים חייב להיות מובטח ושוויוני\".\nבטקס הוענקו עיטורי מאבק בסחר בבני אדם לעו\"ד משה שילה, לעו\"ד סיגלית זוהר ולארנון מנטבר, מנכ\"ל הג'וינט.\nבשבוע שעבר,\nבמחאה נגד מקרי הדרת נשים מהמרחב הציבורי, בהן\nמקמפיינים פרסומיים בבירה.\nאחינועם ניני, שהופיעה באירוע יחד עם זמרות רבות נוספות, אמרה כי היא בוגרת חינוך תורני, אך היא בזה לשימוש שעושים ביהדות לשם הדרת מחצית מהציבור. \"אינני חרדית, אך אני חרדה למצב בישראל היום, אני רואה לנגד עיני כיצד\nהופכים את מדינת ישראל למדינת טליבאן\".\nגם מזכירת המדינה האמריקנית,\n,\n\t הביעה חשש מהידרדרות הדמוקרטיה בישראל, כפי שזו משתקפת גם במקרי ההדרה. בישיבה סגורה של כינוס \"פורום סבן\" לפני כשבוע, בה השתתפו מקבלי החלטות אמריקנים וישראלים,\nאת תשומת הלב לפגיעה ההולכת וגוברת בנשות ישראל. מזכירת המדינה הביעה חשש כבד להידרדרות חברתית, על רקע\nבציבור ו\n."}
{"article_id": "0,7340,L-4211484,00.html", "header_title": "רבעון בשוק הרכב: יונדאי מגדילה את הפער", "full_text": "59,124. זהו המספר המדויק של מכוניות חדשות שעלו במהלך הרבעון הראשון של 2012 (ינואר-מרץ כולל) על כבישי ישראל. במהלך חודש מרץ עלו על כבישי הארץ כ-20.5 אלף מכוניות חדשות. בסך הכל נמכרו מתחילת השנה רק 4,000 מכוניות פחות מהתקופה המקבילה אשתקד - שנת השיא של מכירות רכב חדש בישראל. וסביר להניח כי נתון זה מפתיע את בכירי הענף, שכן רובם ככולם צפו האטה משמעותית כבר בתחילה השנה. האטה שכאמור אינה נראית בינתיים באופק.\nיונדאי הקוריאנית, המנצחת הגדולה של שוק הרכב ב-2011, ממשיכה כמובן להוביל את טבלת המסירות, ועושה זאת באופן מרשים עוד יותר. 9,435 מכוניות חדשות מסרה החברה במהלך שלושה חודשים, קצב מסירות סופר-מרשים של כמעט 38 אלף כלי רכב חדשים בשנה, או יונדאי אחת לכל שש מכוניות חדשות שנמכרות כיום בישראל. בין היתר זינק המותג לעומת שנת השיא אשתקד בכ-15%, והגדיל עוד יותר את הפער מהמקום השני בטבלה.\nשם ממוקם המותג פורד, אשר נראה כי הצליח סוף סוף, לאחר שנים ארוכות ומתסכלות, לבסס לעצמו מעמד ראוי גם בשוק הרכב המקומי, בו ידע אין ספור אכזבות בעבר. בעיקר תודות לפוקוס החדשה, להיט מכירות אדיר שמצליח כנראה מעל ומעבר לתחזיות האופטימיות ביותר בדלק. גם פורד, כמו יונדאי, רושמת השנה זינוק חד בסך המסירות. אלא שהיא עושה זאת באופן מרשים הרבה יותר - המותג יותר מהכפיל את סך המסירות לעומת אשתקד, עם 6,181 מכוניות חדשות שנמסרו מתחילת השנה.\nבמקום השלישי ממקום להיט מכירות נוסף - קיה, חברת הבת הקוריאנית של יונדאי. 5,849 מכוניות חדשות מתוצרת קיה עלו על כבישי ישראל מתחילת השנה,  לעומת 4,227 בתקופה המקבילה אשתקד. המותג שבמקום הרביעי, טויוטה היפנית, סובלת כמו שאר יצרניות ארץ השמש העולה. עם 4,705 מכוניות חדשות בשלושה חודשים, היא רושמת ירידה חדה לעומת אשתקד, בה מכרה באותה תקופה 6,118 מכוניות.\nאך אין ספק כי הקריסה הגדולה של השנה שייכת למאזדה. מי שהייתה מובילה בלתי מעורערת ובטוחה בעצמה של שוק הרכב המקומי במשך שנים על-גבי שנים, מתמודדת עם תקופה קשה במיוחד. היצרנית אינה זוהרת כבעבר, שער המטבע אינו מאיר פנים וגם הרי אסון הצונאמי לא זניחים. כל אלה מסבירים כנראה את הצניחה החופשית במספרי המכירות - מ-7,673 מכוניות חדשות בשלושת החודשים הראשונים של 2011, ל-3,412 השנה.\nאם המותג לא יתאושש, ימצא עצמו מאחורי ניסאן וסקודה במקומות השישי והשביעי בהתאמה, שתיהן עם כ-3,200 מכוניות חדשות השנה, ועליה של 50% ו-25% לעומת אשתקד. פולקסווגן במקום השמיני מציגה נסיגה מפתיעה מעט, עם 2,689 מכוניות חדשות השנה לעומת 3,310 אשתקד, אך היא עדיין מקדימה את סוזוקי במקום התשיעי, ומפסידה בולטת נוספת - שברולט הקוריאנית.\nבין מותגי היוקרה המקומיים ממשיכה אודי לככב. היצרנית מבית פולקסווגן מכרה מתחילת השנה 710 מכוניות, זינוק נאה לעומת\nמותגים יקרים אחרים, מציגים דווקא ירידה בולטת. וולוו מכרה פחות ממחצית הכמות שמסרה אשתקד, ועומדת על 170 מכוניות בלבד לעומת 356. ביואיק עומדת על 163 מכוניות חדשות לעומת 330, ואלפא רומיאו נעצרה על 144 מכוניות לעומת 191. אינפיניטי ירדה מ-98 מכוניות חדשות ברבעון הראשון ל-85, ולנד רובר ירידה מ-63 ל-51 מכוניות בשלושה חודשים."}
{"article_id": "0,7340,L-4207067,00.html", "header_title": "ניסאן ג'וק 4X4 - קריאה נוספת לתיקון", "full_text": "יצרנית הרכב היפנית ניסאן, אשר דיווחה לפני כחודש ימים על בעיה אפשרית בחיישן הדלק הגורמת לדליפה באזור המנוע של הג'וק, מזמינה 85 בעלי רכב הפנאי לתיקון יזום במוסכי הרשת של היבואנית המקומית, חברת קרסו. מדובר בדגמים בעלי מנוע מוגדש והנעה כפולה. לדברי היבואנית, בימים הקרובים ישלחו מכתבי הזמנה לבעלי המכוניות הנדרשות לתיקון.\nבהודעה לתקשורת מבהירים בקרסו כי \"ייתכן שחיישן הדלק לא הודק כהלכה, ולפיכך עשוי להשתחרר ממקומו ולגרום במקרים קיצוניים לדליפת דלק. במוסכי החברה יוחלף אטם החיישן במידת הצורך. התיקון יימשך כשעה ורבע לכל היותר\". לפני כשלושה חודשים הזמינה היבואנית 44 בעלי ניסאן ג'וק כפול-הנעה לבדיקה ותיקון חיישן אחר - האחראי על הגדישה במנוע הטורבו.\nעוד אומרים שם כי ניתן לבדוק את הצורך בביצוע קריאת התיקון ולקבל מידע נוסף\n,\n\t במחלקת קשרי הלקוחות בטלפון 3575* או על-ידי פניה טלפונית לאחד ממרכזי השירות."}
{"article_id": "1,7340,L-4204793,00.html", "header_title": "קאוואסאקי ZX-6R ו-ZX-10R - לתיקון במוסך", "full_text": "חברת מטרו, יבואנית אופנועי קאוואסאקי, הודיעה היום (ב') על קריאה לתיקון יזום של אופנועי המותג. 40 בעלי ZX-6R ו-ZX-10R משנות ייצור 2010-2008, יוזמנו לבדיקת אופנועם במוסכים המורשים של היבואנית. הסיבה: חשש לכשל בווסת הטעינה של האופנוע, שעשוי להוביל לריקון המצבר ודימום מנוע בזמן נסיעה.\nממטרו נמסר כי הבדיקה תבוצע ללא תשלום מצד הלקוח, ובמסגרתה יוחלף וסת הטעינה גם אם לא תימצא בו תקלה. משך הטיפול המשוער עומד על כשעה, ולקוחות שהאופנוע שלהם מעורב בקריאה לתיקון יקבלו הודעה לביתם.\nיש להזכיר כי על-פי תקנות הרכב בישראל, ביצוע קריאה לתיקון מהווה תנאי לחידוש רישיון הרכב, כך שמי שיתעלם מהבקשה לבצע את הבדיקה, לא יוכל להעביר את אופנועו את בדיקת הרישוי השנתית."}
{"article_id": "0,7340,L-4211399,00.html", "header_title": "\"צריכת דלק הפכה לגורם קריטי בבחירת מכונית\"", "full_text": "מחיר הדלק המאמיר גורם לשינויים בהרגלי הצריכה של הישראלים ברכישת מכוניות חדשות. אם עד לפני שנים ספורות, צריכת דלק הייתה גורם שולי ולעתים לא רלוונטי, כעת היא הופכת לשיקול מרכזי. \"אין ספק שעליית מחירי הדלק משפיעה על הצרכנים\", אומר שחר שמש, משנה למנכ\"ל יבואנית מאזדה. \"חסכון בדלק הפך לגורם קריטי בבחירת מכונית חדשה. הלקוחות מתעניינים, בודקים נתונים של צריכת הדלק וזיהום, ומשווים בין כל המתחרים\".\nכדאי כמובן לזכור כי חלק לא קטן מהנהגים בישראל אינם מוטרדים ממחירי הדלק: מי שמקבלים מכונית ממקום העבודה, לרוב נהנים מכיסוי מלא של הוצאות הדלק. אלא שגם כאן צפוי שינוי. לדברי שמש, חברות ותאגידים בינלאומיים מנחים חלק מנציגיהם בישראל להגביל את מבחר המכוניות העומד לרשות עובדיהן, כך שיכלול כאלה המציעות צריכת דלק ופליטת זיהום מופחתות. ושמש מסביר כי יש לכך יתרון נוסף: \"ירוק זה גם כסף, ומה שחוסך בדלק וזיהום חוסך גם בהוצאות\".\nליבואנית מאזדה יש סיבה להאמין כעת שהצרכן הישראלי משתנה: רכב הפנאי הקומפקטי שהשיקה היום (ב'), ה-CX-5, מציע לטענתה יתרון בצריכת הדלק ופליטת הזיהום מול כל יריביו, ובעיקר יונדאי ix35 וקיה ספורטאז'. הפער בצריכת הדלק, כך אומר המשנה למנכ\"ל היבואנית שמש, יקטין את עלות האחזקה השוטפת של מי שירכוש CX-5 - וכאשר מחיר הדלק מגיע לשמונה שקל לליטר בנזין, נראה כי עלות האחזקה הופכת ללא פחות חשובה מעלות הרכישה.\nבכל הנוגע לעלות הרכישה, ה-CX-5 אינו מפתיע: הגרסה הבסיסית תעלה 161 אלף שקל - כמעט זהה למחירים ההתחלתיים של ה-ix35 והספורטאז'. אלא שכאמור, ביבואנית מאזדה מאמינים שהיתרון בעלויות השוטפות יהפכו את ה-CX-5 לשחקן משמעותי בקטגוריה. כמה משמעותי? מתחילת השנה מכרה יונדאי 850 יחידות של ה-ix35, ונראה שיבואנית מאזדה לא מתכוונת להישאר מאחור. \"אתם תראו הרבה מאוד CX-5 בארץ\", מבטיח גיל אגמון, בעל השליטה ומנכ\"ל היבואנית.\nאת החיסכון בצריכת הדלק תולות היבואנית והיצרנית בטכנולוגיה חדשה: Skyactiv. \"מאזדה בחרה בפתרון שונה מזה של יצרניות אחרות\", אומר שמש. \"במקום מנועי טורבו קטנים, ובמקום הנעה היברידית או חשמלית, היא בחרה במיצוי מקסימלי של טכנולוגיות קיימות\". הפתרון, כך ממשיך שמש, מתבטא במנועים יעילים, שלדות קלות וחזקות, ותיבות הילוכים אוטומטיות שאמורות להציע את כל היתרונות של תיבות רובוטיות כפולות-מצמד."}
{"article_id": "0,7340,L-3851135,00.html", "header_title": "צו ביניים נגד הפרדה בין נשים לגברים באוטובוסים", "full_text": "בג\"ץ אישר היום (ה') מתן צו-ביניים בעניין הפעלת קווי המהדרין המשרתים את הציבור החרדי, לפיו ההפרדה בין גברים ונשים תיעשה רק מתוך הסכמה - ולא בכפייה. בג\"ץ קבע כי ההסדר יפוקח על-ידי משרד התחבורה, שנדרש להקים לאלתר צוות פיקוח לעניין ההפרדה באוטובוסים. חשוב לציין כי בג\"ץ אינו מבטל את ההפרדה בקווי המהדרין, אלא מבקש בעזרת הצו למנוע את יישומה בכפייה.\nעוד קבע בג\"ץ כי לא יתווספו קווי מהדרין חדשים, כל עוד תימשך בחינת יישום ההפרדה בין גברים ונשים. על-פי צו הביניים, בחינת ההסדר תימשך שנה, ותתבסס על מסקנות שהגישה לפני כשלושה חודשים ועדה מקצועית של משרד התחבורה. המלצות אלה קובעות כללים ברורים להתנהלות חברות האוטובוסים והנוסעים בכל הנוגע להפרדה בין גברים ונשים.\nבהחלטה שפורסמה היום, מותחים השופטים ביקורת על התנהלות המדינה בכל הנוגע להסדרים הנהוגים כיום בקווי המהדרין: \"מאז החלו קווים אלה (לפעול) לא הופקו לקחים ולא נקבעו נהלים, והדברים נעשו באופן חופשי, ללא פיקוח הרשויות באשר ליישומם של ערכי השוויון. התוצאה היתה פגיעות עלבון לא מעטות בנשים שביקשו לשבת במקומות המיועדים לגברים לפי חלוקת האוטובוס\".\nבהערת-אגב, גם מציינים השופטים כי הבחירה בשם \"קווי מהדרין\" כלל אינה ראויה לדעתם: \"אין מדובר בנרות חנוכה או בכשרות בשר או באתרוג, וכנראה - כעולה ממקרים שהובאו לפנינו - לא בהכרח כל המהדר בצניעות גם מהדר בכבוד הבריות\".\nראוי להזכיר כי הדעות בעדה החרדית בעניין מסקנות הוועדה היו חלוקות. בארגון החרדי \"בצדק\",\nלאחר\n\t פרסום המסקנות כי \"משרד התחבורה הלך לאחור. הוועדה לא עשתה כלום וסתם החזירה את הגלגל הרבה אחורנית\". מנגד, דובר ועדת הרבנים לענייני תחבורה, שמעון שטרן, העריך כי \"תשובת המדינה דווקא תומכת בהמשך המצב הקיים ולכן הקווים הנפרדים ימשיכו לפעול במתכונת הנוכחית\".\nיש לציין כי במשרד התחבורה מתנגדים להפעלת קווים פרטיים שישרתו מגזרים שונים בציבור - אך כבר הבהירו בעבר כי אם קווי המהדרין לא יופעלו במסגרת\nמלשכת שר התחבורה נמסר בתגובה להחלטת בג\"ץ, כי השר \"יכבד את צו הביניים, המורה להשאיר את הסדר ההפרדה בקווים הקיימים בעינו ולפקח עליהם במשך שנה\". שר התחבורה גם ינמק בתוך חודשיים את עמדתו, בעניין אפשרות למתן אישור לתחבורה ציבורית פרטית למגזר החרדי, כפי שהתבקש על-ידי בג\"ץ.\nבתנועה הרפורמית בירכו היום על החלטת בג\"ץ. עו\"ד עינת הורביץ, מנהלת המחלקה המשפטית במרכז לפלורליזם יהודי של התנועה, אומרת כי \"אין ספק שיש בהוצאת צו על-תנאי וצו-ביניים שמקפיא את המשך התרחבות קווי ההפרדה, משום תמרור אזהרה לשר התחבורה, ואנו מקווים שבעקבות זאת, המדינה תחדל להסדיר הפרדה בין נשים וגברים באוטובוסים או בכל שירות ציבורי אחר\"."}
{"article_id": "0,7340,L-4211232,00.html", "header_title": "החזר הוצאות לרכב פרטי: עליה של 3%", "full_text": "סכום החזר הוצאות הרכב שעל המעביד לשלם לעובד, בגין שימוש ברכבו הפרטי (משפחתית 1.6 ליטר, בת 3) לצרכי עבודה, עלה מאתמול בכ-3%. מעתה יחזיר המעביד סכום של 3.88 שקלים לכל קילומטר, לעומת 3.77 שקלים - סכום ההחזר מראשית השנה. כך עולה מתחשיב מעודכן של חברת חשב, הכולל את התייקרויות האחרונות במחיר הדלק. יש לציין כי הסכום - החייב במס - המופיע בתחשיב המעודכן, מבוסס על מכונית שנוסעת 16,200 ק\"מ בשנה.\nלפי התחשיב המעודכן, ההחזר לכל ק\"מ נסיעה ברכב שנפח מנועו הוא 1.1 ליטר, עומד על 2.91 שקלים. במכונית עם מנוע 1.3 ליטר עומד ההחזר על 3.49 שקל, למכונית עם מנוע 1.8 ליטר עומד הסכום על 4.35 שקל לק\"מ, ולמכונית מנהלים עם מנוע בנפח 2.0 ליטר - 4.85 שקלים לכל קילומטר.\nברכב מסחרי (טנדרון, דיזל) צריך המעביד להשיב לעובד 1.66 שקלים, ובמסחרית גדולה יותר (2.5 ליטר), 2.35 שקלים. ההחזר לקטנוע טיפוסי הוא 1.57 שקלים לק\"מ."}
