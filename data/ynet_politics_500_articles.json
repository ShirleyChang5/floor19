{"article_id": "0,7340,L-4858438,00.html", "header_title": "\"קיבלנו תמונות נהדרות מאופק 11. הבדיקות יימשכו\"", "full_text": "שיגור אופק 11, בשבוע שעבר צילום: מנהלת החלל במפא\"ת, משרד הביטחון\nב\nזה נראה בעייתי, אבל הערב נשמעו במערכת הביטחון אופטימיים יותר: גורמים במערכת הביטחון אמרו הערב (יום ה') כי מ\nששוגר לחלל התקבלו תמונות ראשונות - אבל הבהירו כי המשך הליך הבדיקות למערכות השונות יימשך עוד חודשים.\nאמנון הררי, ראש מנהלת החלל במפא\"ת ועופר דורון, מנהל מפעל חלל בתעשייה האווירית, עדכנו על מצבו של הלוויין, שבוע לאחר השיגור מבסיס פלמחים, ומסרו כי \"הערב בשעה 17:10 הפעלנו לראשונה את המטען הייעודי שנושא אופק 11 וקיבלנו ממנו תמונות ראשונות מהחלל - תמונות נהדרות\".\nלדבריהם, \"הלוויין נותן תפוקות מבצעיות והשיגור שלו היה מוצלח. מאז השיגור יש לנו קשר רציף ושליטה על הלווין\". יחד עם זאת, עולים סימני שאלה וספקות לגבי כלל מימוש יכולותיו של הלווין לאור התקלות שהתגלו בו בימים הראשונים מאז שוגר, תקלות שבמשרד הביטחון ובתעשייה האווירית לא מסרו אם התגברו עליהן.\nהשניים הוסיפו כי הצליחו לייצב את הלווין בזכות שיתוף פעולה בין מיטב המוחות בישראל שהובילו להישג המרשים של \"קבלת התמונות מהחלל\". הגורמים ציינו כי \"היו לנו מספר אנומליות בהתחלה. הלידה בהתחלה קשה עם לוויינים. התמונות הן יוצאות מהכלל - כפי שציפינו. אנחנו עדיין מאבחנים את כלל הלוויין. ייקח עוד חודשים עד שהלוויין ישלים את בדיקותיו. התגברנו על מה שהיה בהתחלה באופן כזה שמאפשר לנו לקבל את התמונות\".\nבמשרד הביטחון אמרו כי \"מאז השיגור עסקו עשרות מהנדסים בפעולות לייצוב הלוויין ומערכותיו. צוותי משרד הביטחון והתעשייה האווירית הפעילו ובדקו בהדרגה ובאופן מבוקר את כל המערכות ותתי המערכות המרכיבות את הלוויין, כאשר לאורך כל הימים, מרגע השיגור, נשמרו קשר רציף ושליטה על הלוויין. הלוויין 'אופק 11' ייתן תפוקות מבצעיות\".\n\"במהלך השבוע האחרון נוהל מאמץ משותף בהובלת צוותי ההנדסה והתפעול של אנשי תעשייה האווירית ומנהלת החלל במפא\"ת של משרד הביטחון\", הוסיפו. \"מיטב המוחות הטכנולוגיים של מדינת ישראל, מכל זרועות הביטחון, החל מצעירים בני 20 ועד למהנדסים ותיקים בני 70, היו שותפים למאמץ\".\nשעות לאחר השיגור אמרו בכירים במערכת הביטחון כי \"יש אינדיקציות לפיהן דברים לא עובדים כפי שציפינו ולכן אנו מנסים לייצב את הלוויין\". לפי אותם בכירים, \"הלוויין מקיף את כדור הארץ אחת לשעה וחצי, וייתכן שכמה מערכות לא תקינות. הלוויין נמצא במסלול ואנו עוקבים אחריו ומקבלים ממנו נתונים על מצבו. מטבעו של לוויין תצפית אופק לא בקשר איתנו רוב הזמן\".\nאופק 11 הוא לוויין צילום ותצפית שאמור לשרת את צה\"ל ומערכת הביטחון. יש לו יכולות משופרות לעומת צי לווייני התצפית הישראלי שנמצא ופועל בחלל ממשפחת האופק: 5, 7, 9, ו-10."}
{"article_id": "0,7340,L-4858172,00.html", "header_title": "\"כולנו אחים\": שגריר ישראל במצרים בביקור נדיר באלכסנדריה", "full_text": "השגריר גוברין בבית הכנסת\nשגריר ישראל במצרים, דוד גוברין, ערך השבוע ביקור נדיר בעיר אלכסנדריה בצפון המדינה יחד עם צוות השגרירות, ונפגש עם ראש הקהילה היהודית במקום. מדובר בביקור ראשון זה שנים של נציגות ישראלית באלכסנדריה.\nגוברין הושבע לפני פחות מחודש והגיש את כתב האמנה לנשיא המצרי, עבד אל-פתאח א-סיסי. במוקד הביקור שקיים ונמשך יומיים עמד סיור בבית הכנסת הגדול על שם אליהו הנביא בעיר ובמשרדי הקהילה היהודית. בית הכנסת המדובר מהווה מבנה מפואר עוד מהמאה ה-19 ששימש את הקהילה היהודית של אלכסנדריה, שמנתה עד שנות ה-30 של המאה ה-20 יותר מ-20 אלף יהודים.\nהשגריר נפגש עם ראש הקהילה היהודית, יוסף בן גאון, ושמע ממנו שכיום נמצאים באלכסנדריה רק 17 יהודים ושהקהילה מנסה כמיטב יכולתה לתחזק את בית הכנסת המפואר ולסייע לחברי הקהילה הנזקקים. \"אני מודה לך על הביקור הנעים והחשוב אצלכם\", אמר השגריר בערבית שוטפת בלהג המצרי בבית הכנסת באלכסנדריה כששוחח עם ראש הקהילה היהודית הקטנה באלכסנדריה, יוסף בן גאון. \"אנחנו שמחים שאתם כאן\", ענה בן גאון.\nבסרטון שפרסמה שגרירות ישראל במצרים ניתן לראות את הדו-שיח בין השניים בבית הכנסת, שבמהלכו מובעת תקווה שממשלת מצרים תסייע לשפץ את המקום. \"אנחנו כמדינת ישראל, מדינת העם היהודי, מתעניינים מאוד בנושא הזה ומוכנים להשתתף ולשתף פעולה עם הגורמים הרלוונטיים בתחום הזה\", אמר גוברין. בן גאון ענה: \"כולנו אחים. כולנו אחד. אין מישהו שיותר טוב מהאחר. אנחנו אותו דבר. אינשאללה כל העניינים יסתדרו\".\nהשגריר פקד גם את משרדי הקהילה היהודית ששירתו את אנשי הקהילה ובהם בית דין רבני, בית ספר, משרדי רישום והנפקת אישורים, קבוצות ספורט כמו \"מכבי אלכסנדריה\" ועוד. גוברין גם הגיע לספרייה החדשה של אלכסנדריה, שנועדה להמשיך את מורשת הספרייה העתיקה של\nהעיר, ויש לה חשיבות למדינות הים התיכון. במקום הזה נחתם, בין היתר, התרגום הראשון של התורה. אנשי הספרייה, שיש לה חשיבות רבה לכל מדינות הים התיכון כולל ישראל, רואים כיעד להציג ולשמר את הערך התרבותי כולל התרבות היהודית.\nבנוסף, ביקרו גוברין וצוותו במוזיאון סאדאת המצוי בספריית אלכסנדריה. גוברין ציין ברקע 40 שנה לביקורו ההיסטורי של סאדאת בישראל כי סאדאת נחשב לגיבור לא רק בעיני המצרים, אלא בקרב עמי האזור וישראל בתוכם. במהלך הביקור הצליח השגריר לקיים גם פגישות עם נציגי הקהילה הנוצרית בעיר, אנשי עסקים ונציגי החברה האזרחית באלכסנדריה.\nטרם הגשת כתב האמנה הספיק השגריר הישראלי לבקר בבית הכנסת בן עזרא בקהיר יחד עם ראשת הקהילה היהודית במצרים, מאג'דה הארון, הידועה בעוינותה לציונות ולמדינת ישראל. בחודש יולי האחרון ירד מספר בני הקהילה היהודית בקהיר לשש נשים בלבד."}
{"article_id": "0,7340,L-4852133,00.html", "header_title": "נדחו הבחירות ברשות הפלסטינית. חמאס: \"זו הפיכה\"", "full_text": "בית המשפט העליון הפלסטיני הוציא צו ביניים האוסר לקיים את הבחירות המקומיות בגדה המערבית וברצועת עזה במועדן הנוכחי - 8 באוקטובר. נכון לעכשיו מדובר בהחלטה זמנית, והחלטה סופית בעניין תתקבל אחרי חג הקורבן בשבוע הבא.\nלפני שבועיים הוגשה לבית המשפט העליון הפלסטיני עתירה של איגוד עורכי הדין לעצור את הבחירות המקומיות משתי סיבות. הסיבה הראשונה היא העובדה שבגדה המערבית מתנהלות הבחירות תחת הפיקוח החוקי והלגיטימי של הרשות הפלסטינית, וברצועת עזה לרשות הפלסטינית אין שליטה.\n,\n\t אנשיו ומוסדותיו, כולל בתי המשפט שלו שאינם חוקיים ומוכרים - הם אלה שמנהלים את מערכת הבחירות שם. מבחינת העותרים מדובר בדבר המנוגד לחוק.\nהבעיה השנייה היא שבמזרח ירושלים הבחירות לא מתקיימות למרות שמבחינת העותרים היא חלק בלתי נפרד מפלסטין. לכן, לטענת איגוד עורכי הדין, הבחירות מתנהלות בצורה לא אחידה ויש לדחות אותן. בית המשפט קיבל את העתירה באופן זמני. כרגע הבחירות נדחו והחלטה סופית בעניין ביטול הבחירות תתקבל ב-21 בספטמבר.\nלפני החלטת בית המשפט העליון החליט בית משפט בערכאה ראשונה ברצועת עזה (שכפוף לחמאס) לפסול חמש רשימות של\nשהתמודדו על רשויות ברצועה, כולל את רשימת התנועה בעיר חאן יונס. כמה ימים קודם לכן החליטה ועדת הבחירות המרכזית לפסול שלוש רשימות נוספות של פתח ברצועה משום שחלק מהמועמדים לא עמדו בתנאי הסף. בסך הכול נפסלו לפתח שמונה רשימות ברצועת עזה מתוך 25 מועצות שמתמודדות שם.\nעל פניו להחלטות הללו אין בהכרח קשר ישיר להחלטת בית המשפט העליון, אולם בחמאס כבר מאשימים שאת ההחלטה על ביטול הבחירות קיבל אבו מאזן, ובית המשפט העליון הוא רק הכסות החוקית להחלטה. חמאס הודיע בתגובה ראשונית כי הוא מתנגד להחלטה וקרא לקיים את הבחירות במועדן. בחמאס גם טוענים שהחלטה הייתה צפויה ואומרים שפסיקת בית המשפט העליון היא \"הפיכה נגד ההליך הדמוקרטי\"."}
{"article_id": "0,7340,L-4852369,00.html", "header_title": "רמאללה שלא הכרתם", "full_text": "שטח A, ברוכים הבאים לרמאללה בימוי: נועה נדל, ניתוב: רובי שביט, הפקה: עדי בן הרוש זהבית שאשא, צילום: אלי סגל, סאונד: מעין דביר\n,\n\t העיר הפלסטינית הכי חשובה שמהווה את המרכז הפוליטי והעסקי בגדה המערבית, מציעה הרבה מאוד דברים ולא מפסיקה להפתיע את התושבים והמבקרים בה. רבים מכנים אותה תל אביב של הרשות הפלסטינית ולא בכדי. ברמאללה ישנם מלונות מפוארים שמאכלסים דיפלומטים, תיירים (לא רבים) מחו\"ל ולא מעט ערבים ישראלים שמגיעים אליה לנופש. כמו בתל אביב, גם רמאללה מארחת לא מעט תערוכות וירידים פלסטינים ובינלאומיים. אחת החביבות שבהם היא תערוכת השוקולד והקפה.\nהעיר הפלסטינית משופעת בכיכרות שבשנים האחרונות עוברות מתיחת פנים מרשימה. אחת הכיכרות החדשות בעיר היא כיכר נלסון מנדלה שבמרכזה ניצב פסל ברונזה ענק של המנהיג המנוח.\nרמאללה היא סמל החילוניות והליברליות הפלסטינית, לצד בית לחם, ומי שיבקר בה ימצא לא מעט ברים וגם מבשלת בירה בסביבתה שזכתה ללא מעט תהודה, וכן, אפשר למצוא את התוצרת שלה גם בישראל."}
{"article_id": "0,7340,L-4858298,00.html", "header_title": "ישראל תרמה לטייוואן 117 שולחנות עמידים בפני רעידת אדמה", "full_text": "ישראל תרמה לטייוואן 117 שולחנות עמידים בפני רעידות אדמה, כמחווה ליום העצמאות הטייוואני וכהזדהות עם קורבנות רעידת האדמה לפני חצי שנה. השולחנות נתרמו לעיריית טיינאן, וזו העבירה אותם לשימושם של שלושה בתי ספר בעיר.\nבחודש פברואר גבתה רעידת האדמה בטיינאן, שנמצאת בדרום מערב המדינה, את חייהם של 117 בני אדם, 115 מתוכם בבניין בן 17 קומות שקרס. ראש משרד הכלכלה והתרבות של ישראל בטייוואן, אשר ירדן, חיפש דרך מקורית להביע את ההזדהות של ישראל עם תושבי העיר האבלים. כבר לאחר רעידת האדמה בפברואר פנה ירדן למשרד החוץ וביקש אישור להשתמש בתקציב המיועד לאירוע יום העצמאות לתרומה ייחודית לעיר. משרד החוץ נענה ליוזמה, ובתקציב שיועד לקבלת הפנים ליום העצמאות רכשה נציגות ישראל בטייוואן 117 שולחנות מיוחדים, כחול-לבן, נגד רעידות אדמה.\nמדובר בשולחן הישרדות שעוצב על ידי סטודנט ב\"בצלאל\" במסגרת עבודת הגמר שלו, נרשם כפטנט ולאחר מכן נמכר לחברת \"מירז\". בזמן רעידת אדמה הילדים או מי שנמצא בקרבת מקום נכנסים מתחת לשולחן, שנחשב עמיד עד משקל של טונה.\nאתמול התקיים טקס חגיגי בעיריית טיינאן, ובו מסר ירדן את 117 השולחנות לראש העיר. בטקס השתתף גם נציג חברת\n\"מירז\" עמי שרון, שניאותה למכור את השולחנות, שמיוצרים בשדרות, לנציגות ישראל בטייוואן במחיר עלות. גם חברת הספנות \"יוניקו\" הסכימה לוותר על העמלה שלה לטובת התרומה.\nילדי בתי הספר בטיינאן שקיבלו את השולחנות הכינו לירדן פלקטים ומתנות מעשה ידיהם, שבהם הודו לו ולמדינת ישראל על התרומה היפה. \"חשבנו שלנוכח מצוקתה של העיר טיינאן, ניתן לעשות שם שימוש ראוי יותר בתקציב שהועמד לרשותנו לצורך עריכת קבלת הפנים השנתית ליום העצמאות\", אמר ירדן. \"חיפשנו דרך לסייע לעיר ובאותה ההזדמנות גם להראות כיצד החדשנות והמקוריות הישראלית נרתמות להצלת חיי אדם\"."}
{"article_id": "0,7340,L-4857010,00.html", "header_title": "יו\"ר הקואליציה: \"כחלון עובד לבד, מחירי הדיור לא יירדו\"", "full_text": "יו\"ר הקואליציה ח\"כ דוד ביטן מהליכוד אמר אמש (יום ב') כי \"שר האוצר משה כחלון עובד לבד ולא הפנים שצריך לעבוד בעבודת צוות\". ביטן, שאמר את הדברים בכנס פוליטי במזכרת בתיה, הוסיף כי כחלון \"עשה שורה של צעדים, אבל מחיר למשתכן זה לא מספיק. המחירים לא יירדו\".\nלפי הצעת האוצר, המיסוי יחול על כל אחת מהדירות החל מהדירה השלישית. המס המקסימלי שיוטל החל מ-2017 יעמוד על 1% משווי הדירה עד לתקרה של 18 אלף שקל בשנה, שהם 1,500 שקל בחודש.\nלפי ההערכות של משרד האוצר ורשות המסים, ישנם כ-50 אלף איש בישראל שמחזיקים בבעלותם מספר כזה של דירות. לפי האוצר, המהלך יניב למדינה הכנסות של 800 מיליון שקל בשנה. ההצעה מיועדת לצנן את ביקוש המשקיעים לדירות ולהגדיל את ההיצע בשוק המשני. זוהי תוכנית הדגל של האוצר לטיפול בבעיית הדיור במסגרת תקציב המדינה, ולדעת האוצר תוכנית זו תמתן את השפעות עליית המחירים של השנים האחרונות."}
{"article_id": "0,7340,L-4856777,00.html", "header_title": "\"השהידים של חג הקורבן\". אלו המחבלים", "full_text": "המחבלים שביצעו את הפיגועים בשלוש היממות האחרונות אינם קשורים זה לזה. הם אינם בני אותו הגיל, אינם קרובי משפחה ומגיעים מרקע שונה. למרות זאת, אפקט ההשראה שקיבלו זה מזה היה ככל הנראה המוטיב המרכזי בביצוע מעשיהם, ובגדה כבר ממהרים לכנותם \"השהידים של חג הקורבן\".\nהמחבל שביצע את\nבסוף השבוע הוא\n,\n\t אזרח ירדני בן 28 שהגיע לישראל דרך מעבר אלנבי יממה בלבד לפני ביצוע הפיגוע. עמרו נולד בעיר כרכ, עבד ברשות המים הירדנית והגיע לארץ כחלק מקבוצת תיירים. הוא היה אדם אדוק יחסית מבחינה דתית והביע את רצונו בעבר להתפלל במסגד אל-אקצה. ימים לפני שהגיע לישראל הוא פרסם בדף הפייסבוק שלו כי הוא נמצא בדרכו לבית אל-מקדס ובפוסט אחר הוא איחל לאמו אושר.\nפיגוע דקירה במחסום ג'ילבר\nפיראס ורעד חודור, שני פלסטינים בני 18 מהכפר בני נעים, שסיימו את מבחני הבגרות שלהם רק בקיץ האחרון, ביצעו את פיגוע הדריסה בקריית ארבע ביום שישי אחר הצהריים. השניים הכירו מילדות והיו נאהבים. קרובת משפחתם ביצעה ניסיון פיגוע דריסה באותו מקום בדיוק בחודש הרמדאן, נורתה ונהרגה.\nהם כתבו מכתב פרידה לפני ביצוע הפיגוע, ובו ציינו כי הם מבצעים אותו כנקמה על הריגתה של קרובת משפחתם. פיראס, שהיה חילוני באופן יחסי, התקרב יותר לדת אחרי שקרובת המשפחה נהרגה. פיראס ורעד תיכננו להתחתן, אולם לא זכו לברכת משפחותיהם משום שאלה סברו כי הם צעירים מדי. על פי אחת הגרסאות, רעד הייתה בהיריון והשניים החליטו להתאבד משום שלא ניתנה להם ברכה למימוש אהבתם. פיראס נהרג ורעד נפצעה והיא מאושפזת בישראל.\nכמה שעות לאחר מכן ביצע מוחמד רג'בי, צעיר שעוד לא מלאו לו 16 מחברון, ניסיון פיגוע דקירה בעיר. הוא נורה ונהרג. קרוביו סיפרו כי מדובר בילד שהיה בוגר בהרבה לגילו וכי הוא השפיע רבות על הסובבים אותו. הוא הרבה לעסוק במחבלים ולדבר עליהם, וכך גם על אסירים פלסטינים שכלואים בישראל.\nבשבת בבוקר ניסה חאתם שאלודי, תושב חברון בן 25, לבצע פיגוע דקירה וגם הוא נורה ונהרג.\nאתמול ביצע בהא עודה, פלסטיני בן 20, פיגוע דקירה בפאתי ההתנחלות אפרת. עודה התגורר עם הוריו ואחיו התאום בפאתי בית לחם במרחק של פחות משני\nקילומטרים מאפרת. הוא יצא ברגל מביתו בשעות הלילה המאוחרות. עודה עבד באחת המסעדות בעיירה בית ג'אלה ליד בית לחם ולא הודיע לאיש לאן מועדות פניו. הוא גם לא הותיר רמז כי בכוונתו לבצע פיגוע. בזמן הפיגוע שהה אביו בחאג' בסעודיה, ולדברי קרוביו, הוא ביקש במעשהו להעניק מתנה לאביו שסיים את מצוות החאג' בחג הקורבן.\nהבוקר\nאיימן אל-כורד פלסטיני, בן 20 מהכפר ראס אל-עמוד, שני שוטרים סמוך לשער הפרחים."}
{"article_id": "0,7340,L-4857308,00.html", "header_title": "התרגיל של זועבי: הלכה לחדש את הרישיון ולא סיפרה שנהגה בשלילה", "full_text": "חשיפת ynet הבוקר על תפיסתה של ח\"כ חנין זועבי על-ידי המשטרה נוהגת אף שרישיונה נפסל ומשתמשת בסלולר בנהיגה, הובילה את חברת הכנסת לפנות למשרד הרישוי ולהסדיר את הרשמתה לקורס נהיגה מונעת. במשרד הרישוי החזירו לה את רישיונה - ובמשטרה זעמו על התנהלות המשרד.\nבעקבות פניית ynet למשרד התחבורה נמסר: \"במשרד התחבורה רואים בחומרה את העובדה שחנין זועבי לא דיווחה במשרד הרישוי על כך שנתפסה על-ידי המשטרה נוהגת ללא רישיון בעת שנרשמה לקורס נהיגה מונעת והוחזר לה רישיונה. אדם אשר נתפס נוהג בעת שבה רישיונו היה בהתליה בגין אמצעי תיקון - כמוהו כנהיגה בפסילה לכל דבר. משרד התחבורה ינקוט את כל הצעדים הנדרשים ויפעל מול הגורמים המתאימים, כדי למצות את הדין עם ח\"כ זועבי\".\nלאחר חשיפת ynet הבוקר התברר כי הודעה בנושא נשלחה לחברת הכנסת מהרשימה המשותפת כבר ב-2013, על מנת שתבצע קורס נהיגה מונעת. אלא שזועבי לא הגיעה למשרדי הרישוי ולא הסדירה את הבעיה - ועל כן הוחלט לפסול לה את הרישיון - \"התליה\".\nאתמול, כאשר נעצרה בכביש 65 על ידי שוטרי התנועה לאחר שנראתה שולחת הודעת SMS בזמן נהיגה, בדקו השוטרים את רישיונה של זועבי וגילו כי על פי נתוני משרד הרישוי היא פסולה לנהיגה. לזועבי, יש לציין, עבירות תנועה רבות שעלו לה בצבירת נקודות המחייבות קורס נהיגה מונעת.\nהבוקר העוזר של זועבי הסיע אותה למשרד הרישוי, ושם היא שילמה אגרה וקיבלה ארכה של כמה חודשים לבצע רענון נהיגה. במשטרה טענו כי חברת הכנסת זועבי אמרה לשוטרים שהיא יודעת על הודעת משרד התחבורה על כך שעליה לעבור קורס נהיגה מונעת.\nגורמים במשטרה נדהמו כששמעו על ההקלה שהעניק משרד הרישוי לזועבי. \"ממתי משרד התחבורה נותן הנחות לסלבס?\", תהה גורם במשטרה. \"ח\"כ זועבי ידעה שהיא צריכה קורס נהיגה מונעת כמו כל אזרח במדינה, לנוכח עבירות התנועה הרבות שהיא ביצעה. הרישיון שלה מותלה כבר משנת 2013, ועד עכשיו היא לא ביצעה את הרענון - אז למה לוותר לה? לא כך המדינה אמורה להילחם בעברייני תנועה\".\nבעקבות פניית ynet נמסרה, כאמור, ממשרד התחבורה תגובה זו: \"במשרד התחבורה רואים בחומרה את העובדה שחנין זועבי לא דיווחה במשרד הרישוי על כך שנתפסה על-ידי המשטרה נוהגת ללא רישיון בעת שנרשמה לקורס נהיגה מונעת והוחזר לה רישיונה. אדם אשר נתפס נוהג בעת שבה רישיונו היה בהתליה בגין אמצעי תיקון - כמוהו כנהיגה בפסילה לכל דבר. משרד התחבורה ינקוט את כל הצעדים הנדרשים ויפעל מול הגורמים המתאימים, כדי למצות את הדין עם ח\"כ זועבי\".\nבתחילת אוגוסט החליטה ועדת האתיקה של הכנסת להטיל\nעל זועבי, בעקבות האירועים שהובילו למהומה במהלך נאומה במליאה חודש לפני כן בדיון על הסכם הפיוס עם טורקיה.\nבהחלטת הוועדה צוין כי ח\"כ זועבי הדגישה בתגובתה לקובלנות שהוגשו נגדה כי בניגוד למה שיוחס לה, מעולם לא אמרה \"חיילי צה\"ל רוצחים\". לטענתה, המילים \"נרצחו\", \"רצחו\", \"רצחתם\" התמקדו ב\"קורבן\", וכוונו לממשלה, שלפי פרשנותה של זועבי בעצם הסכמתה לפצות את משפחות ההרוגים קיבלה על עצמה את האשם והאחריות למותם.\nחברי הוועדה כתבו בהחלטתם כי \"אף שאכן ח\"כ זועבי לא אמרה את הביטוי 'חיילי צה\"ל רוצחים', רוב חברי הוועדה מקבלים בדוחק רב את הסברה כי לא התכוונה להאשים את חיילי צה\"ל בהיותם רוצחים, וסבורים כי בצדק כך הובנו הדברים על ידי חברי הכנסת והציבור\".\nבפברואר החליטה ועדת האתיקה של הכנסת\nלמשך ארבעה חודשים בעקבות\n.\nבתחילת השנה הורשעה ח\"כ זועבי בהסדר טיעון\n,\n\t לאחר שתקפה מילולית שוטרים ערבים במהומות שפרצו אחרי רצח הנער מוחמד אבו חדיר. לפני כן היא עוררה תרעומת גדולה לאחר שאמרה כי חוטפי ורוצחי שלושת הנערים \"אינם טרוריסטים\". ב-2010 נמנתה זועבי עם משתתפי המשט שעשה את דרכו לעזה."}
{"article_id": "0,7340,L-4857942,00.html", "header_title": "סמל ר' ממחלקתו של אלאור אזריה: \"עברנו שטיפת מוח\"", "full_text": "סמל ר', לוחם כפיר ממחלקתו של\n,\n\t החייל שירה למוות במחבל פצוע בחברון, העיד הערב (יום ד') בבית הדין ביפו מטעם ההגנה, וסיפר: \"אני מרגיש שהמפקדים שטפו לי את המוח וגרמו לי לחשוב משהו שאני יודע שהוא לא נכון. המח\"ט שלי עם שלושה פלאפלים ואני חייל פשוט. זה גורם לי לרצות להאמין לו כי הוא המח\"ט שלי. התחושה שלי קשה\".\nעוד אמר כי \"לאחר האירוע היו שיחות עם המ\"פ, המג\"ד והמח\"ט. הם פחדו שהפלוגה תעשה מרד ואמרו שאלאור שקרן. הם הציגו את האירוע כשלילי\".\nהוא דיבר בזכותו של אזריה: \"אנחנו חברים ולפני שהוא נכנס לתפקידו הנוכחי הוא היה איתי בחדר. הוא חייל מצטיין שקיבל תעודת הצטיינות באימון הקודם. אלאור עזר תמיד לכולם ובכל זמן\".\nעל יום האירוע הוסיף: \"הייתי בעמדה מ-4:00 לפנות בוקר עד 8:00. הייתי אמור להיות איפה שהחייל שנדקר עמד, אבל התחלפנו כדי שייצאו לנו זמני שמירה דומים. לפני שהלכתי לישון שמעתי יריות. לקחתי את הנשק ונפגשתי עם הסמל שלי בש\"ג. משם רצנו לכיוון ג'ילבר. הגענו וראינו מחבל אחד על הרצפה והשני שניסה לברוח היה על הרצפה. בשלב הזה דיברתי עם החייל שנפצע והוא אמר שהוא בסדר. הייתי בשוק כי הוא נדקר ולא אני\".\nבהמשך הוסיף ר': \"בזמן האירוע הייתי בלחץ כי חשבתי שאני הייתי צריך להיות בזירה. שמעתי צעקות 'יש פה מטען', 'לא לגעת במחבל עד שבא חבלן', וזה גרם לי לחשוב שיש מטען. היה מחבל עם מעיל שחור שהיה חי והוא זז. מבחינתי הוא היווה סכנה. עמדתי רחוק ממנו מאחורי מחסה עד שהגיעו מפקדים לפתור את זה\".\nתיעוד: אזריה יורה במחבל ששוכב פצוע צילום: עימאד אבו שמסייה. מתנדב בצלם בחברון\nמוקדם יותר העיד\n,\n\t שאחראי גם על תחום החבלה. \"הייתי שותף לעשרות זירות בשנה האחרונה בגזרה\", אמר. \"אני מוציא עדכונים לכוחות כיצד להתמודד עם מטענים, עם דגשים ולקחים. זה בוצע גם לפני האירוע עם אלאור. המידע מופץ לגורמי הפיקוד בחטיבה, כולל למג\"דים, לסמג\"דים ולקציני האג\"ם. בעדכון האחרון שהפצתי אחרי האירוע של אלאור היו הנחיה וחידוד כיצד לטפל בזיכוי מחבלים. לאחר התקרית תרגלנו בגזרה תרחיש שבו מחבל מגיע לפגע בזמן טיפול במחבל הראשון בזירה\".\nעד סוף החודש צפויות להסתיים העדויות מטעם ההגנה, והן יכללו גם את עדויותיהם של סמל א', הלוחם שנפצע בפיגוע שקדם לירי השינוי במחלוקת, ושל מנכ\"ל מד\"א אלי בין שיישאל על דו\"ח האירוע מטעם מד\"א. הדו\"ח כביכול תומך בקו ההגנה. לאחר החגים ישמיעו הסנגורים והתובע סא\"ל במיל' נדב וייסמן את סיכומיהם במשפט. לאחר מכן, ככל הנראה בחודש נובמבר,\nתמסור ראש הרכב השופטים אל\"מ מאיה הלר את פסק הדין.\nהתקרית אירעה ב-24 במרס. לאחר ששני מחבלים ביצעו פיגוע בתל רומיידה בחברון, אחד מהם חוסל ואילו השני נוטרל ונותר שרוע על הארץ. סרטון של \"בצלם\" תיעד את אזריה, לוחם מגדוד שמשון של חטיבת כפיר, יורה בעבד אל-פתאח שריף (21) ששכב על הקרקע.\nתחקיר ראשוני העלה כי הוא עשה זאת שש דקות לאחר הפיגוע, ולאחר שחיילים מיחידה אחרת כבר נטרלו את המחבל. שני מפקדי מחלקה ומפקד הפלוגה ננזפו על ידי מפקד חטיבת כפיר, על כך שלא טיפלו במחבל ולא פינו אותו. לפי תחקיר אלוף פיקוד המרכז, החייל החליט לפתוח באש על דעת עצמו."}
{"article_id": "0,7340,L-4857687,00.html", "header_title": "הונאה במיליונים: עוד 13 חשודים בפרשת בל\"ד", "full_text": "שלושה ימים לאחר\n,\n\t עוכבו הבוקר (יום ד') לחקירה 13 חשודים נוספים, בהם בכירים פעילים ובמפלגה, במסגרת חקירת החשד לביצוע שורת עבירות מרמה בהקשר לכספים שהתקבלו במפלגה ושימשו למימון פעילותה. הם עוכבו לחקירה על ידי היחידה הארצית של משטרת ישראל.\nעל פי החשד חברו המעורבים בפרשה לגיוס כספים ולהסתרת מקורם ומסלולם, תוך ביצוע שורת עבירות. במרכזן - קבלת דבר במרמה בנסיבות מחמירות, רישום כוזב במסמכי תאגיד, זיוף, שימוש במסמך מזויף, הלבנת הון, עבירות על חוק מימון מפלגות ועל חוק הרשויות המקומיות ועוד. מלבד אותם 13 שעוכבו לחקירה, מצויים במעצר 23 חשודים בפרשה 274. במשטרה אמרו כי שישה מתוכם יובאו לבתי המשפט בבקשה להאריך את מעצרם היום ובעניינם של 17 יתקיימו דיונים מחר.\nהחקירה, שמנוהלת על ידי יחידה ארצית של משטרת ישראל ובסיוע הרשות לאיסור הלבנת הון ומימון טרור, החלה באישור היועץ המשפטי לממשלה הקודם, בהתאם להמלצת פרקליט המדינה, נוכח ממצאי דו\"ח מבקר המדינה. החקירה לוותה מראשיתה על ידי הפרקליטות, תחילה על ידי פרקליטות מחוז צפון ובהמשך על ידי המחלקה הכלכלית בפרקליטות המדינה.\nבפעילות שבוצעה במשך החקירה הסמויה ועם היציאה לחקירה גלויה נטלו חלק כוחות מכמה מחוזות ויחידות של משטרת ישראל וכן מהיחידה לפיקוח על נותני שירותי מטבע במשרד האוצר.\nממצאי דו\"ח המבקר שנערך בנושא ותוצרי חקירה סמויה יסודית ומעמיקה שניהלה יחידה ארצית של המשטרה, ביססו חשד לכך שבכירים ופעילים במפלגת בל\"ד, בצוותא עם מעורבים רבים נוספים, בהם עורכי דין ורואי חשבון, ניהלו בשנים האחרונות מנגנון שיטתי לכאורה של יצירת מצג שווא על אודות מקורם של מיליוני שקלים אשר הוכנסו לקופת המפלגה ושימשו למימון פעילותה, כל זאת, תוך הונאה של הרשויות ושל מבקר המדינה.\nעל פי החשד, מיליוני שקלים שהושגו לכאורה ממקורות שונים בארץ ובחו\"ל, דווחו במרמה ככספים שמקורם לכאורה בתרומות ממאות רבות של תורמים בארץ. במסגרת החקירה ביצעו השבוע כוחות משטרה חיפושים בבתי החשודים ובמשרדיהם, בהם משרדים שונים של המפלגה, ותפסו מסמכים וחומרים וכן נכסים וחשבונות בנק הקשורים למעורבים.\nכ-200 איש השתתפו אתמול בהפגנה שהוקמה בנצרת כהזדהות עם מפלגת בל\"ד. הם דרשו להפסיק את הרדיפה אחרי חברי המפלגה והודיעו שהם ימשיכו במאבק נגד המעצרים. בין המשתתפים היו גם חברי כנסת ערבים מהרשימה המשותפת.\nגורמים בבל\"ד אמרו הבוקר: \"שוב אנחנו אומרים שמדובר ברדיפה פוליטית מתמשכת בכדי להכשיל אותנו ולנסות לפגוע בתדמית הטובה שלנו. בסוף ההר יוליד עכבר. החברה הערבית לא מאמינה לשקרים של המשטרה, כולם תומכים בנו ומעודדים את עמדתנו. המעצרים האלו לא ירתיעו אותנו, אלא רק מחזקים את הדרך שלנו. נמשיך להיות חלק גדול מכל מאבק ציבורי צודק\".\nבתגובה רשמית של בל\"ד נמסר כי \"העונש על מפלגת הליכוד בגין אי כיסוי 2 מיליון שקל הוא 100 אלף שקל או יותר. העונש על מפלגת בל\"ד בגין האשמות שווא על סכומים הרבה יותר קטנים הוא גל מעצרים ורדיפות בצורה מסיביות. המעצרים נמשכים היום, והם כללו את כל התפקידים הרשמיים, ועשרות פעילים, חלקם מהלשכה הפוליטית של בל\"ד. המשטרה משתמשת בשיטות הפחדה והכפשה, דבר אשר נותן למשטרה חופש תמרון לנפח ולהוציא פעילות פוליטית מהקשרה, ולהתייחס אליה כפעילות של שחיתות כלכלית כביכול, במטרה ברורה לחסל את המפלגה פוליטית ולהפחיד את הציבור הפלסטיני וחברי המפלגה\".\n\"תגובתה של בל\"ד, ושל ציבור תומכיה, ושל כל המפלגות הערביות שנכחו בצורה מסיבית אתמול בעצרת ההזדהות בנצרת, היא שאנחנו נמצאים מול מלחמה על הקיום הפוליטי שלנו, ושיש לפנינו רק דרך אחת, והיא להילחם ולנצח במלחמה על הקיום הפוליטי שלנו. שחררו את העצורים מיד!\"."}
{"article_id": "0,7340,L-4858393,00.html", "header_title": "אבו מאזן באו\"ם: \"ישראל מוציאה להורג ומבצעת טיהור אתני\"", "full_text": "נאום אבו מאזן בעצרת האו\"ם\nברקע הטענות בישראל שלפיהן גל הטרור התחדש לנוכח המשך ההסתה הפלסטינית, נאם הערב (יום ה') יו\"ר הרשות הפלסטינית\nבעצרת הכללית של האו\"ם. \"על ישראל להפסיק עם העונשים הקולקטיביים, הרס הבתים, ההוצאות להורג ומעצר אנשינו וגם לשחרר את אלפי האסירים\", אמר אבו מאזן בפתח נאומו. \"היא צריכה להפסיק גם את הפעילות האגרסיבית נגד מסגד אל-אקצה\".\nבסיום נאומו ביקש יו\"ר הרשות מהקהילייה הבינלאומית לסייע לפתרון הבעיה הפלסטינית: \"תקוותי שלא אצטרך לתת את אותה ההצהרה שוב בשנה הבאה. זו האחריות הקולקטיבית של כולנו להבטיח ש-2017 תהיה השנה שבה יסיימו את הכיבוש. האם הקהילה הבינלאומית תעמוד באחריות זו? אני מקווה שכן\".\nלדברי אבו מאזן, אם ישראל תפסיק את פעולותיה נגד הפלסטינים, \"תיווצר אווירה שבה שלום יוכל לצמוח באזורנו. אנחנו לא יכולים לקבל את המצב הנוכחי, לעולם לא נגבה את הדמוניזציה של אנשינו ולא נקבל פתרונות זמניים. אנשינו לא יוותרו על מה שהשיגו בסבל וכאב\". בהתייחס לשינויים מאז הסכמי אוסלו אמר יו\"ר הרשות כי \"1993 לא הסתיימה כדי לסיים את הכיבוש או להשיג את העצמאות של מדינת פלסטין בתוך חמש שנים, אבל ישראל התכחשה להסכם ועד רגע זה היא ממשיכה בכיבוש, וממשיכה להרחיב את ההתנחלויות הלא-חוקיות שחותרות תחת פתרון שתי המדינות לשני העמים לפי קווי 67'\".\nאבו מאזן הקדיש חלק נכבד מנאומו למתקפה נגד מפעל ההתנחלויות, ובין היתר השתמש במונח \"טיהור אתני\". לדבריו, המשך התקיפות של ישראל נגד המקומות הקדושים לאיסלאם - זה משחק באש. הוא ביקש שוב הגנה בינלאומית לפלסטינים בגדה, במזרח ירושלים וברצועת עזה ואמר: \"אם לא תספקו לנו הגנה בינלאומית - מי יספק לנו אותה?\". הוא ציין עוד כי \"ישראל מתחמקת ובורחת מוועידת השלום הבינלאומית שיוזמת צרפת\".\nאבו מאזן שב על אמירתו בעבר בנוגע לכך שהשואה הייתה אחד הפשעים הנוראים ביותר בתולדות האנושות. הוא הוסיף כי \"האפליה של ישראל נגד הפלסטינים הפכה למציאות יום-יומית, והיא ממשיכה להעדיף את המתנחלים הישראלים באדמתנו הכבושה, ומעניקה להם אישורים לבנייה, למפעלים, לכבישים, חשמל ורשתות, ובאותו זמן היא מונעת מהפלסטינים שהאדמות שייכות להם להשתמש באדמות שלהם ומונעת מהם לפתח את הכלכלה שלהם\".\nאבו מאזן אמר עוד בנאומו כי \"אין קונפליקט בינינו לבית הדת היהודית ואנשיה, בכלל לא. הקונפליקט שלנו הוא עם הכיבוש הישראלי של אדמותינו. אנחנו מכבדים את הדת היהודית לחלוטין. פתרון היסטורי בין הפלסטינים לישראלים דורש שישראל תכיר באחריות שלה לנכבה, שהופעלה על האזרחים הפלסטינים שלנו ועדיין מופעלת עד יום זה. זה יפתח עידן חדש של שיתוף פעולה ויעזור לנו לבנות גשרים ולא חומות\". הוא ציין כי \"מי שמאמין בפתרון שתי המדינות חייב גם להכיר בשתי המדינות ולא רק במדינה אחת. הכיבוש הישראלי הוא הארוך בהיסטוריה והוא גם האחרון\".\nלדבריו, \"היוזמה הערבית צריכה להיות מופעלת לחלוטין מתחילתה ועד סופה, וישראל חייבת להבין זאת. בסוף השנה יעברו 100 שנים מאז הצהרת בלפור, 70 שנים מאז הנכבה של הפלסטינים ו-50 שנים מאז שישראל כבשה את הגדה המערבית כולל מזרח ירושלים ורצועת עזה. כן, 100 שנים עברו מאז הצהרת בלפור הידועה לשמצה, שבה בריטניה הגדולה נתנה בלי שום זכות או הסכמה את האדמה הפלסטינית. אנחנו מבקשים מבריטניה ללמוד את הלקח, לשאת את האחריות ההיסטורית, כולל התנצלות לעם הפלסטיני על הסבל\".\nלצד המשלחת הישראלית לעצרת, שכללה את שגריר ישראל באו\"ם דני דנון ומתאם פעולות צה\"ל בשטחים אלוף יואב (פולי) מרדכי, ישב באולם בזמן נאומו של הנשיא הפלסטיני גם צור גולדין, אחיו של חלל צה\"ל סגן הדר גולדין ז\"ל.\nהנושא הפלסטיני עמד במהלך השבוע במרכז הנאומים של נשיא ארצות הברית ברק אובמה ונשיא מצרים עבד אל-פתאח א-סיסי. הנשיא האמריקני ציין ב\nבעצרת כי \"ישראל צריכה להכיר שעליה להפסיק את הכיבוש\". הנשיא המצרי\n\"לכתוב דף חדש וחיובי\" בהיסטוריה של המזרח התיכון ולעשות שלום עם הפלסטינים. \"אפשרו לי לסטות מהנאום הכתוב ולפנות בבקשה למנהיגות הישראלית ולעם הישראלי\", אמר א-סיסי. \"יש לנו הזדמנות אמיתית לכתוב דף חדש וחיובי בהיסטוריה של האזור, ולנוע לעבר השלום\".\nבאחרונה דווח מפי גורמים ברוסיה כי המנהיג הישראלי והמנהיג הפלסטיני\n,\n\t אולם גורמים מדיניים בירושלים\nואמרו כי פגישה בין השניים יכולה להתאפשר רק אם אבו מאזן יוותר על תנאים מוקדמים.\nבהמשך הביע יו\"ר הרשות את\nעל \"\n\"\n\t של נתניהו, שבו טען ראש הממשלה כי ההתנגדות להימצאות יהודית בגדה המערבית היא תמיכה בטיהור אתני. אבו מאזן ציין בהקשר זה כי \"ממשלת ישראל מבצעת טיהור אתני והורגת בכוונה תחילה - דברים שהפכו אותה לחשופה לביקורת בינלאומית בכל רחבי העולם\".\nנאום אבו מאזן בעצרת האו\"ם\nאמש\nבשולי העצרת עם אובמה. לאחר הפגישה אמר גורם אמריקני רשמי כי הנשיא האמריקני הביע את דאגתו העמוקה מהבנייה בהתנחלויות ששוחקת את חזון שתי המדינות. נתניהו השיב לו: \"ההתנחלויות הן לא שורש הסכסוך\".\nלדברי הגורם, \"אובמה ונתניהו לא טייחו את ההבדלים שיש ביניהם בנושאים אלו\". בכיר בפמליית נתניהו אמר לאחר תום הפגישה: \"30-20 התנחלויות הן לב הסכסוך? הבעיה המרכזית היא שהם ממלאים את הילדים שלהם ברעל ובשנאה נגדנו. אנחנו לא בורחים מהבעיה, הם בורחים מהבעיה. שיכירו בישראל, יוותרו על זכות השיבה. אם הם לא רוצים שדאעש או חמאס יאכלו אותם חיים, עדיף להם. זה לא ייקח הרבה שנים עד שהקהילה הבינלאומית תקבל את זה”.\nלפני הפגישה, מול המצלמות, אמר אובמה כי ארה\"ב מודאגת מהמצב בגדה המערבית, ושהוא מקווה לסייע לקידום שלום ישראלי-פלסטיני. על גל הטרור הנוכחי אמר: \"לבנו יוצא אל אלו שנפגעו באלימות - גם ישראלים וגם פלסטינים. המצב הזה מהווה סכנה גדולה. יש לנו דאגות לגבי ההתנחלויות, והתקווה שלנו היא שנוכל להמשיך להיות גורם אפקטיבי בין ישראל לפלסטינים. אני אהיה נשיא עוד כמה חודשים אבל אתה, ראש הממשלה, הולך להישאר בתפקידך עוד זמן רב יחסית. אני מעוניין לשמוע את ההערכה של נתניהו על הנעשה בישראל ובגדה המערבית. מה שאני יכול להגיד לגבי נתניהו שהוא תמיד היה כן איתנו\".\nבתגובה אמר נתניהו: \"השלום הוא מטרה שאני ועם ישראל לעולם לא נוותר עליה\". על הסכם הסיוע הביטחוני של ארה\"ב לישראל אמר ראש הממשלה: \"אני רוצה להודות לנשיא על החיזוק של הביטחון הישראלי. על כך שישראל יכולה להגן על עצמה לבדה מפני כל איום. אני רוצה להודות לך על השיפור בשיתוף הפעולה המודיעיני. אני לא יודע אם אנשים מבינים את עומק שיתוף הפעולה הזה, אבל אני יודע - ואני רוצה להודות לך עליו בשם העם בישראל. אין לישראל ידידה גדולה יותר מאשר ארה\"ב, ולארה\"ב אין ידידה גדולה יותר מישראל, עשור אחר עשור\"."}
{"article_id": "0,7340,L-4858028,00.html", "header_title": "צה\"ל חוקר לוחמים שתועדו מכים פלסטיני שסירב להיבדק", "full_text": "צה\"ל חוקר אירוע שהתרחש אתמול (יום ג') סמוך ליישוב היהודי בחברון, ובו תועדו לוחמים מגדוד 50 של הנח\"ל משתלטים באלימות על פלסטיני לא חמוש. מתחקיר ראשוני של החטיבה המרחבית חברון וחטיבת הנח\"ל עלה שהפלסטיני סירב להיבדק על ידי החיילים, שערכו סריקות בצד הפלסטיני של \"חסם שוטר\". הוא עוכב לחקירה.\nבצילום של סוכנות EPA נראו הלוחמים בועטים בפלסטינים ומכים בראשו.\nכוחות צה\"ל באוגדת איו\"ש מתודרכים בחודשים האחרונים לסיים תקריות ביטחוניות במינימום הרוגים פלסטינים, מתוך ההבנה שלפיה רבים מהמפגעים הבודדים יצאו לנקום על מות קרוביהם בפיגועים דומים. לכך הצטרפה\nשל הרמטכ\"ל גדי איזנקוט שלפיה אין צורך לרוקן מחסנית על מחבלת בת 13.\nבמקביל, העיר חברון הפכה בשנים האחרונות לגזרה המבצעית המתועדת ביותר בארץ: בנוסף ליותר מ-80 מצלמות של צה\"ל שפרוסות ביישוב היהודי, הפלסטינים עצמם מתעדים כמעט כל התרחשות, מה שהוביל לפרוץ כמה וכמה פרשיות,\nועד לפרשת אזריה."}
{"article_id": "0,7340,L-4858051,00.html", "header_title": "ח\"כ שולי מועלם: \"הממשלה לא תשרוד את פינוי עמונה\"", "full_text": "תיעוד מרחפן: היישוב עמונה ממעוף הציפור צילום:תומריקו\nחברי כנסת מהבית היהודי השתתפו הערב (יום ד') לצד עשרות פעילים וחברי מרכז של המפלגה בכנס חירום במאבק על עתיד היישוב\n,\n\t שבתיו – שנבנו על קרקע פלסטינית פרטית -\nעד דצמבר על פי\n.\n\t הנוכחים קראו להביא לחקיקת \"חוק ההסדרה\" שתמנע את ההריסה.\nלמקום הגיעו סגן שר הביטחון, ח\"כ אלי בן דהן, יו\"ר הסיעה ח\"כ שולי מועלם, ח\"כ מוטי יוגב וח\"כ בצלאל סמוטריץ'. כשסגן השר בן דהן עלה לדבר, תקף אותו מנהל היחידה האסטרטגית שומרון, יכין זיק, לגבי נושא חוק ההסדרה: \"תפסיקו לזרות חול בעיניים. זה לא פתרון\".\nמשתתפים נוספים הצטרפו למחאה, ובן דהן ירד כעבור כמה שניות. \"אני לא מתייאש\", אמר לאחר מכן. \"אני מאמין שאנו יכולים למצוא פתרונות שישאירו את עמונה. יש פתרון נוסף שאנו עמלים עליו\".\nח\"כ מועלם טענה בפני משתתפי הכנס כי \"הממשלה לא תשרוד את פינוי עמונה. סיעת הבית היהודי כולה אומרת לא. בתים ביהודה ושומרון לא נהרסים יותר. תהיה מלחמה של הבית היהודי על עמונה\".\nהיא הוסיפה: \"עמונה הוא אירוע נקודתי-מקומי, אבל הוא גם אירוע אסטרטגי שמשליך על התיישבות ביהודה ושומרון. את ההתיישבות ביהודה ובשומרון אפשר לסדר בשלוש דרכים: או לחוקק את חוק ההסדרה, או ליישם את דו\"ח אדמונד לוי או לשנות את החלטת הממשלה, שאמרה שכל מה שבנוי על אדמה פרטית ייהרס. כשהנחתי את חוק ההסדרה היה ברור שניתקל בקשיים, שראש הממשלה יתנגד ושנצטרך למצוא עוד פתרונות. בהתחלה הוצע חוק נפקדים והשתכנענו שחוק נפקדים זה רעיון טוב. אנו ממשיכים לבדוק את הרעיון בידיעה שאולי אין לו היתכנות\".\nח\"כ מוטי יוגב, לשעבר סגן ראש מועצת בנימין ומי שנפצע ברגלו בשנת 2006 בפינוי עמונה הראשון, אמר: \"שנית עמונה לא תחרב. עלינו לפעול כל אשר לאל ידינו על מנת שעמונה לא תחרב ותישאר ברכס עמונה לנצח נצחים\".\nח\"כ יוגב הוסיף כי \"כוחנו באחדותנו, לא בעצבנות ולא בפילוגים, ובשביל לנצח במאבק המורכב של עמונה צריך לרתום בסוף גם את הממשלה והעומד בראשה ואת הרוב בכנסת לעמוד איתנים מול לחצים בינלאומיים, מול מערכת המשפט ומול תביעות משמאל. רק כך באחדות השורות נזכה בעזרת השם שעמונה תיבנה ותיכונן לעד\".\nבדצמבר 2014 החליט נשיא העליון דאז השופט אשר גרוניס שבתי עמונה הנמצאים על קרקע פלסטינית פרטית ייהרסו תוך שנתיים.\nהניסיונות של התושבים וגורמי ימין להביא להסדרה לא צלחו.\nבבוקר (יום ה') אמורה להתכנס ועדת ההסדרה במשרדו של היועמ\"ש אביחי מנדלבליט לישיבה מכרעת לדון בפתרון נכסי הנפקדים, במסגרתו נבדקת העברת בתים לחלקות שבעליהן לא אותרו.\nח\"כ סמוטריץ אמר הערב בכנס: \"מנהיגות צריכה לקחת סיכונים, והמבחן של מנהיגות נמצא בוצמת דרכים כשצריך להחליט. אנחנו באירוע פוליטי. לא משפטי. השאלה היא מי מנהל את מדיניות הממשלה: ארגוני השמאל הקיקיוניים או אנו, נבחרי הציבור? הסדרת היישובים צריכה להיות בחוק ההסדרה. אין פתרון אחר. רק חוק יכול לבטל פסק דין חלוט\"."}
{"article_id": "0,7340,L-4858313,00.html", "header_title": "להיט ברשת: יאיר לפיד או קטלוג איקאה - מאיפה הציטוט?", "full_text": "יוליה ורמישל-רונן ודן רונן יצרו חידון שמבקש מהגולשים להבחין בין ציטוטים של יו\"ר יש עתיד יאיר לפיד לבין משפטים שנכתבו בקטלוג החדש של איקאה. החידון המשעשע הפך במהלך היום ללהיט ויראלי ברשת. גם לפיד שיחק ולא ממש הצליח להבדיל - בפייסבוק הוא כתב שפגע רק ב-4 תשובות נכונות. אתם מוזמנים לשחק:"}
{"article_id": "0,7340,L-4854299,00.html", "header_title": "לוויין הריגול אופק 11 שוגר לחלל מבסיס פלמחים", "full_text": "אופק 11 עולה לחלל\nשבוע אחרי\nלפני שיגורו מפלורידה, לוויין התצפית והריגול \"אופק 11\" שוגר היום (ג') לחלל מבסיס פלמחים. הלוויין שוגר על ידי משרד הביטחון והתעשייה האווירית.\nמדובר בלוויין צילום ותצפית שישרת את צה\"ל ומערכת הביטחון, ובתוך כשעה וחצי אמור להעביר נתונים ראשונים לישראל. לאופק 11 יש יכולות משופרות לעומת צי לווייני התצפית הישראלי שנמצא ופועל בחלל ממשפחת האופק: 5, 7, 9, ו-10. בתוך ימים בודדים יידעו במערכת הביטחון אם הוא נקלט היטב והחל לפעול באופן מלא בחלל. את המצלמה של הלוויין פיתחה וייצרה חברת אלביט.\nציין כי כל לוויין תצפית חדש מגדיל את היכולת של ישראל לעקוב אחר האזורים שמעניינים אותנו מודיעינית, קרובים ורחוקים יותר. עם שיפור באיכות אמצעי התצפית והצילום, האופטיים והמכ\"מיים, אנחנו מקבלים יכולת כיסוי גם ביום ובלילה ובמזג אוויר גרוע. כך ניתן לחקור טוב יותר מטרות או אזורים שבלוויינים קודמים לא היו סנסורים רגישים מספיק כדי לאפשר זאת.\nאם למשל ישראל רוצה לבדוק אם איראן עומדת בתנאי הסכם הגרעין - עם לוויין נוסף, ככל שיש לנו יכולת לעבור יותר פעמים ביממה מעל איראן, או לכסות שטחים במדינה שלא מכוסים על-ידי לוויינים אחרים שמשייטים בזוויות אחרות, היכולת משתפרת. זה נותן מרחב הרתעה ויכולת דברים שמעניינים אותנו. כדי לחקור אפשר להחזיק תצפית קבועה.\nהשיגור היום אירע שנתיים לאחר שיגור לוויין הריגול אופק 10 מאותו בסיס. אז הוגדר השיגור כהצלחה. \"אופק 10\" הוא לוויין מכ\"ם שיכול לצלם בכל תנאי מזג אוויר ולאחר שיגורו הוא החל לשדר נתונים ועבר סדרת בדיקות, שאימתו את תקינותו ואת רמת ביצועיו.\nבתחילת החודש החריד פיצוץ אדיר את אתר השיגור של נאס\"א בפלורידה כאשר רקטה של SpaceX התפוצצה כאמור במהלך ניסוי לקראת שיגור ועליה הלוויין הישראלי \"עמוס 6\". ראש סוכנות החלל הישראלית, יצחק בן ישראל, אמר לאחר התקרית כי \"הפיצוץ אירע במהלך הכנות לניסוי שנקרא 'ירי סטטי' – הטיל עומד עם הלוויין, מדליקים את המנועים, רואים שהם עובדים ומכבים אותם. במהלך הבדיקה הזו הטיל התפוצץ, יחד עם הלוויין שהיה בקצהו\"."}
{"article_id": "0,7340,L-4854389,00.html", "header_title": "תקלות בלוויין הריגול: \"דברים לא עובדים באופק 11\"", "full_text": "אופק 11 עולה לחלל. צפו בשיגור צילום: מנהלת החלל במפא\"ת, משרד הביטחון\n. שבוע לאחר הפיצוץ על כן השיגור בפלורידה של עמוס 6, מתברר כי השיגור מבסיס פלמחים של\nלא עבר חלק. \"יש אינדיקציות לפיהן דברים לא עובדים כפי שציפינו ולכן אנו מנסים לייצב אותו\", אמרו בכירים במערכת הביטחון, שעות ספורות אחרי שיגור הלוויין.\nלפי אותם בכירים, \"הלוויין מקיף את כדור הארץ אחת לשעה וחצי, וייתכן שכמה מערכות לא תקינות. הלוויין נמצא במסלול ואנו עוקבים אחריו ומקבלים ממנו נתונים על מצבו. מטבעו של לוויין תצפית, בניגוד ללוויין תקשורת, אופק לא בקשר איתנו רוב הזמן. אנו לא אופטימיים ב-100 אחוז ולא פסימיים ב-100 אחוז. יקחו מספר ימים עד שנדע אם זה הצליח כי אנו פוגשים את הלוויין אחת ליממה באופן חטוף\".\nממשרד הביטחון נמסר כי \"מנהלת החלל במפא''ת שבמשרד הביטחון והתעשייה האווירית שיגרו אמש בשעה 17:40 את לוויין התצפית 'אופק 11' לחלל. השיגור בוצע באמצעות משגר לוויינים מסוג 'שביט', משדה ניסויים במרכז הארץ. הלוויין נכנס למסלול סביב כדור הארץ, נוצר עמו קשר ומערכותיו נמצאות בבדיקה. מהנדסי מנהלת החלל שבמפא''ת, יחד עם מהנדסי התעשייה האווירית, ממשיכים בסדרת הבדיקות שתוכננו מראש\".\nמדובר בלוויין צילום ותצפית שישרת את צה\"ל ומערכת הביטחון. לאופק 11 יש יכולות משופרות לעומת צי לווייני התצפית הישראלי שנמצא ופועל בחלל ממשפחת האופק: 5, 7, 9, ו-10. בתוך ימים בודדים יידעו במערכת הביטחון אם\nהוא נקלט היטב והחל לפעול באופן מלא בחלל. את המצלמה של הלוויין פיתחה וייצרה חברת אלביט.\nהשיגור היום אירע שנתיים לאחר שיגור לוויין הריגול אופק 10 מאותו בסיס. אז הוגדר השיגור כהצלחה. \"אופק 10\" הוא לוויין מכ\"ם שיכול לצלם בכל תנאי מזג אוויר ולאחר שיגורו הוא החל לשדר נתונים ועבר סדרת בדיקות, שאימתו את תקינותו ואת רמת ביצועיו.\nבתחילת החודש החריד פיצוץ אדיר את אתר השיגור של נאס\"א בפלורידה כאשר רקטה של SpaceX התפוצצה כאמור במהלך ניסוי לקראת שיגור ועליה הלוויין הישראלי \"עמוס 6\". ראש סוכנות החלל הישראלית, יצחק בן ישראל, אמר לאחר התקרית כי \"הפיצוץ אירע במהלך הכנות לניסוי שנקרא 'ירי סטטי' – הטיל עומד עם הלוויין, מדליקים את המנועים, רואים שהם עובדים ומכבים אותם. במהלך הבדיקה הזו הטיל התפוצץ, יחד עם הלוויין שהיה בקצהו\"."}
{"article_id": "0,7340,L-4857395,00.html", "header_title": "אבו מאזן ניחם את משפחת המחבל הירדני: \"הרווה בדמו הטהור את פלסטין\"", "full_text": "יו\"ר הרשות הפלסטינית\nשלח אתמול (ב') איגרת תנחומים למשפחתו של\n,\n\t המחבל הירדני שחוסל ביום שישי אחרי שניסה לדקור שוטרי מג\"ב בשער שכם בירושלים.\nמשפחתו של המחבל, שמתגוררת בעיר כרכ, קיבלה מאבו מאזן איגרת רשמית שבה הגדיר את עמרו \"שהיד שהרווה בדמו הטהור את אדמת פלסטין''. בהמשך הוא השתמש בביטויים דתיים, שלפיהם הוא מקווה שאלוהים יעטוף את השהיד ברחמיו וישכנו בגן עדן.\nתיעוד הפיגוע בשער שכם\nלאורך השנה האחרונה נמנע אבו מאזן מלגנות את גלי הטרור, גם אחרי פיגועים קשים וקטלניים. פעמים ספורות הוא הביע התנגדות באופן כללי לכל סוג של אלימות.\nח\"כ קסניה סבטלובה (המחנה הציוני) מסרה בתגובה: \"אבו מאזן שלח תנחומים למשפחת המחבל ולנו יש סולם ערכים שונה לגמרי. זאת הסיבה להיפרד מהפלסטינים - לא להקים יחד איתם מדינה דו לאומית. אנו מבקשים להיפרד מהפלסטינים, בעוד הימין מתעקש להמשיך לשלוט בגדה המערבית ובמזרח ירושלים, ולא ליצור הפרדה שהיא תנאי הכרחי לביטחון ולשמירה על צביונה של מדינת ישראל\"."}
{"article_id": "0,7340,L-4858453,00.html", "header_title": "נתניהו: \"מזמין את אבו מאזן לכנסת, אני אבוא לרמאללה\"", "full_text": "ראש הממשלה\nניצל\n\t הערב (יום ה') את נאומו בפני העצרת הכללית של האו\"ם כדי לקרוא לנשיא הרשות הפלסטינית אבו מאזן לבוא לנאום בכנסת בירושלים, ואמר כי הוא עצמו \"ישמח\" לבקר ברמאללה. בנאום שהוקדש בחלקו הגדול לתקיפת האו\"ם בשל העיסוק האוססיבי שלו בישראל ולהדגשת מעמדה המשתפר לדבריו של ישראל בין מדינות העולם, אמר נתניהו כי הוא לא ויתר על חלום השלום ולא התייאש מהסיכויים להשיגו, והדגיש את הצורך שהרשות הפלסטינית תחדול ראשית מההסתה נגד ישראל.\n\"מה שאני עומד לומר עומד להדהים אתכם - לישראל יש עתיד ורוד באו\"ם\", אמר נתניהו בפתח נאומו. \"אני יודע שלשמוע את זה ממני בוודאי מפתיע אתכם משום ששנה אחרי שנה עמדתי בדוכן הזה ותקפתי את האו\"ם על ההטיה נגד ישראל, והגיעה לאו\"ם כל מילת ביקורת. בשנה שעברה העבירה העצרת הכללית 20 החלטות נגד ישראל הדמוקרטית ורק שלוש החלטות נגד כל שאר המדינות על פני האדמה. ישראל 20 - שאר העולם 3. ומה לגבי המועצה לזכויות אדם שבכל שנה מגנה את ישראל יותר מאת כל שאר מדינות העולם יחד? כשנשים נאנסות ונמכרות לעבדות בכל העולם - מיהי המדינה היחידה שמועצת זכויות האדם של האו\"ם מגנה? ניחשתם נכונה - ישראל\".\n\"האו\"ם החל ככוח מוסרי והפך לפארסה מוסרית\", אמר נתניהו. הוא הבטיח שינוי: \"יותר ויותר מדינות באסיה ובאמריקה הלטינית רואות בישראל פרטנר חזק בקרב מול הטרור, פרטנר לפיתוח טכנולוגיות של המחר. היום לישראל יש יחסים דיפלומטיים עם יותר מ-160 מדינות, והקשרים האלה הופכים לנרחבים יותר ולעמוקים יותר תמיד\". ראש הממשלה אמר כי מדינות בעולם מעריכות את יכולותיה הביטחוניות של ישראל ואת החדשנות שלה בשלל תחומים, בהם חקלאות, בריאות ומים. \"ממשלות משנות את יחסן לישראל כי הן יודעות שישראל יכולה לעזור להן להגיע לעמים שלהן, להאכיל אותם ולשפר את חייהם\", אמר נתניהו, וסיפר כיצד ראה זאת בעיניו שלו במהלך ביקורו באפריקה בקיץ האחרון.\n\"יש לי מסר אחד - הניחו את הנשק. המלחמה נגד ישראל באו\"ם נגמרה\", אמר נתניהו אחרי שסיפר סיפור על יפני שגילה רק אחרי שנים שמלחמת העולם השנייה הסתיימה. \"אולי תהיה סערה לפני השקט, אני יודע שמדברים על מהלך נגד ישראל באו\"ם, אבל מישהו חושב שישראל תיתן לאו\"ם לקבוע לגבי הביטחון שלה? לא נקבל שום ניסיון של האו\"ם להכתיב לנו, הדרך לשלום עוברת דרך ירושלים ורמאללה ולא דרך ניו יורק\". הוא אמר כי אין לו ספק שבניגוד למה שצפוי בחודשים הקרובים - בשנים הבאות צפוי לישראל עתיד מזהיר באו\"ם. \"בעוד עשור ראש ממשלה ישראלי יעמוד במקום שבו אני עומד ואכן ימחא כפיים לאו\"ם, אבל אני שואל - למה לחכות עשור? למה להמשיך לגנות ולהשמיץ את ישראל? אולי כי חלק מכם לא מבינים שההטיה האובססיבית שלכם אינה רק בעיה שלי, אלא היא בעיה של המדינות שלכם. אם האו\"ם משקיע כל כך הרבה זמן כדי לגנות את הדמוקרטיה הליברלית היחידה במזרח התיכון יש לו הרבה פחות זמן לדון במלחמות, במחלות, בעוני, בהתחממות כדור הארץ ובעוד בעיות בוערות רבות\".\nנתניהו ואובמה בפגישתם אתמול\n\"אבל עכשיו אפתיע אתכם אפילו יותר - השינוי הגדול ביותר ביחס לישראל מתרחש במקום אחר, בעולם הערבי\", אמר נתניהו. \"הסכמי השלום עם מצרים ועם ירדן הם עוגנים של יציבות במזרח תיכון לא יציב. אני מוכרח לומר לכם, בפעם הראשונה בחיי יש הרבה מאוד מדינות באזור המכירות בכך שישראל אינה האויב. הן מכירות בכך שישראל היא בת בריתן. האויבים המשותפים שלנו הם איראן ודאעש, ושגשוג ושלום הם המטרה המשותפת שלנו. בשנים הבאות נעבוד יחד בגלוי כדי להשיג את המטרות האלה. היחסים הדיפלומטיים שלנו עוברים מהפכה. במהפכה הזו אנחנו לא שוכחים שהקשר העמוק ביותר שלנו הוא עם ארה\"ב, המדינה הנדיבה והחזקה ביותר עלי אדמות\".\nנתניהו אמר כי הקשר בין ישראל לארה\"ב בלתי ניתן לערעור והוא אינו תלוי במפלגה זו או אחרת. \"האו\"ם אולי מגנה את ישראל, אבל ארה\"ב תומכת בישראל, ואבן יסוד של התמיכה הזו היא התמיכה העקבית של ארה\"ב בישראל באו\"ם. אני מעריך את התמיכה של אובמה במדיניות האמריקנית העקבית הזו\", אמר נתניהו. \"אובמה הצהיר בצדק על הבמה הזו שהשלום לא יבוא מהחלטות באו\"ם. אני מאמין שלא רחוק היום שבו ישראל תוכל לסמוך על הרבה מאוד מדינות שיעמדו לצדה באו\"ם. היום הזה שבו שגרירים של מדינות רבות מגנים את ישראל באופן אוטומטי עומד להיגמר\".\nנתניהו לעג לאמירתו של אבו מאזן שצריך לתבוע את בריטניה על הצהרת בלפור, והציע לו לתבוע שלל גורמים אחרים, בהם איראן שאפשרה לעם ישראל לבנות מקדש בירושלים. הוא תקף את אבו מאזן על כך שבנאומו שעה לפניו נותר \"תקוע בעבר\". \"הפלסטינים מסרבים להכיר בזכויות שלנו - הסכסוך הזה הוא לא על התנחלויות והוא מעולם לא היה. הסכסוך הזה התנהל עשרות שנים לפני שקמה התנחלות אחת. יהודה ושומרון היו בידיים ערביות וגם אז הם תקפו שוב ושוב. גם כשפינינו את כל ההתנחלויות מעזה - לא קיבלנו שלום, אלא קיבלנו אלפי טילים שנורו אלינו. מבחינת הפלסטינים ההתנחלויות האמתיות הן חיפה, יפו ותל-אביב\".\n\"אכן, סוגיית ההתנחלויות היא סוגיה שיש לפתור אותה במשא ומתן, אבל הסכסוך הזה תמיד היה לגבי עצם קיומה של המדינה היהודית, בכל גבול שהוא\", אמר נתניהו. \"גבירותיי ורבותיי, ישראל מוכנה ואני מוכן לנהל משא ומתן בכל נושא, אבל על דבר אחד לעולם לא אנהל משא ומתן – על זכותנו למדינה יהודית אחת ויחידה\". לאחר מכן, כשהנוכחים בקהל מחאו כפיים לנתניהו במשך שניות ארוכות הוא עמד משתאה ואמר: \"וואו, מחיאות כפיים ארוכות לראש ממשלה ישראלי\". אז פנה נתניהו לדבר על ההסתה הפלסטינית, על תמיכתה של הרשות הפלסטינית במשפחות מחבלים ועל חומרי השנאה שבהם נתקל נער פלסטיני בכל מקום - מבית הספר, דרך הבית ועד לטלוויזיה. \"זה קורה כל יום, כל הזמן\", אמר נתניהו. \"זו התעללות בילדים. דמיינו את ילדכם עובר שטיפת מוח. אנחנו לא עושים את זה - אנחנו מחנכים את ילדינו לשלום\".\nנתניהו אמר כי כמו בכל חברה גם בישראל יש שוליים קיצוניים, אבל אחריותה של ישראל להילחם בהם: \"לא אשכח את הביקור שלי אצל אחמד דוואבשה שעות אחרי שהוא ומשפחתו הותקפו. ילד קטן, תינוק למעשה שנכווה קשות. אחמד היה קורבן של מעשה טרור נורא שבוצע על ידי יהודים. אין מילים להביע נחמה למשפחתו, אבל כשעמדתי לצד מיטתו אמרתי לדודו - 'זה לא העם שלנו, זו לא דרכנו', ואז הוריתי על צעדים חריגים כדי שמי שפגע בו יעמוד לדין, והיום האנשים שמואשמים ברצח משפחת דוואבשה נמצאים בכלא. הסיפור הזה מדגים את ההבדל בין שתי החברות שלנו. אז אני פונה לאבו מאזן – יש לך בחירה, אתה יכול לעודד שנאה כמו שעשית היום או להתמודד סוף סוף עם השנאה ולעבוד אתנו כדי לבסס שלום\".\n\"אני יודע שרבים מכם הרימו ידיים, אבל אני רוצה שתדעו - אני לא הרמתי ידיים. אני עדיין מאמין בפתרון של שתי מדינות לפני עמים\", אמר נתניהו, והסביר כי השינוי ביחס של מדינות האזור לישראל גורם לו להאמין יותר מאי פעם. \"אבו מאזן דיבר כאן לפני שעה - לא עדיף היה שבמקום שנדבר אחד אחרי השני נדבר אחד עם השני?\". נתניהו הזמין על במת הנואמים את אבו מאזן לדבר בכנסת ואמר כי הוא עצמו ישמח לבוא לדבר ברמאללה.\nלקראת סוף נאומו עבר נתניהו לדבר על איראן, ותיאר אותה כאיום הגדול ביותר לשלום לא רק של ישראל, אלא גם של המזרח התיכון והעולם כולו. \"האיום שאיראן מהווה לכולנו לא חלף - הוא עדיין לפנינו. בשנים הקרובות חייב להיות מאמץ מיוחד להדיפת הטרור של איראן\", אמר נתניהו והדגיש שוב שישראל לא תאפשר לאיראן לעולם להשיג נשק גרעיני.\nנתניהו סיים באזכור מצבו של הנשיא לשעבר שמעון פרס המאושפז במצב קשה, והגדיר אותו כאחד המנהיגים המוערכים ביותר בתולדות ישראל. \"אני בטוח שאתם מצרפים אליי באיחולי 'רפואה שלמה, שמעון'\", אמר נתניהו. \"ישראל תכונן שלום בר קיימא עם כל השכנות שלה\", אמר נתניהו על העתיד, וקרא למדינות העולם לשתף עם ישראל. \"אפילו באו\"ם ישראל באופן בלתי נמנע תקבל את המקום שמגיע לה בין האומות\".\nנאומו של נתניהו בא שעה קלה אחרי שבפני משתתפי הכינוס הכללי של עצרת האו\"ם נאם נשיא הרשות הפלסטינית\n,\n\t ששב והאשים על דוכן הנואמים את ישראל בהכשלת תהליך השלום ו\nנגד הפלסטינים. אבו מאזן אמר כי על ישראל \"לחדול מהעונשים הקולקטיביים, מהרס הבתים, מההוצאות להורג וממעצר אנשינו\", וכי עליה לשחרר את אלפי האסירים הפלסטינים הכלואים אצלה. הוא האשים אותה בפעילות תוקפנית נגד מסגד אל-אקצה ואמר כי אם ישראל תפסיק את פעולותיה נגד הפלסטינים \"תיווצר אווירה שבה שלום יוכל לצמוח באזורנו\".\nאמש נועד נתניהו בשולי העצרת עם נשיא ארה\"ב\n.\n\t לאחר הפגישה אמר גורם אמריקני רשמי כי הנשיא האמריקני הביע את דאגתו העמוקה מהבנייה בהתנחלויות השוחקת את חזון שתי המדינות, ונתניהו השיב לו: \"ההתנחלויות אינן שורש הסכסוך\". לדברי הגורם, \"אובמה ונתניהו לא טייחו את ההבדלים שיש ביניהם בנושאים אלו\".\nלפני הפגישה, מול המצלמות, אמר אובמה כי ארה\"ב מודאגת מהמצב בגדה המערבית, והוסיף שהוא מקווה לסייע לקידום שלום ישראלי-פלסטיני. על גל הטרור הנוכחי אמר: \"לבנו יוצא אל אלו שנפגעו באלימות -\nגם ישראלים וגם פלסטינים. המצב הזה מהווה סכנה גדולה. יש לנו דאגות לגבי ההתנחלויות, והתקווה שלנו היא שנוכל להמשיך להיות גורם אפקטיבי בין ישראל לפלסטינים. אני אהיה נשיא עוד כמה חודשים אבל אתה, ראש הממשלה, הולך להישאר בתפקידך עוד זמן רב יחסית. אני מעוניין לשמוע את ההערכה של נתניהו לגבי הנעשה בישראל ובגדה המערבית. מה שאני יכול להגיד לגבי נתניהו שהוא תמיד היה כן אתנו\"."}
{"article_id": "0,7340,L-4857375,00.html", "header_title": "אובמה באו\"ם: \"ישראל צריכה להכיר שעליה להפסיק את הכיבוש\"", "full_text": "\"ישראל צריכה להכיר שעליה להפסיק את הכיבוש, והיא יודעת כי היא לא יכולה להחזיק בהתנחלויות לנצח\", כך אמר הנשיא האמריקני\nהערב\n\t (ג') בנאומו האחרון בתפקיד מעל בימת ה\n,\n\t שנפתחה היום.\n\"גם הישראלים וגם הפלסטינים צריכים להבין שיהיה להם יותר טוב אם הפלסטינים יכירו בקיומה של ישראל\", אמר אובמה. \"אבל ישראל חייבת להכיר בכך שאי אפשר להמשיך את הכיבוש. ישראל לא יכולה להמשיך לכבוש אדמות פלסטיניות. הפלסטינים יודעים כי עליהם לצאת נגד ההסתה, וישראל יודעת כי היא לא יכולה להמשיך להחזיק בהתנחלויות לעד\".\n\"ישראל לא יכולה להמשיך לכבוש\". אובמה\nהנשיא האמריקני התייחס בהמשך גם לסוגיות בינלאומיות בוערות בשנים האחרונות, ובהן גם איום הגרעין. \"כשאיראן מסכימה לקבל את ההגבלות על הנשק שלה זה מגדיל את הביטחון הבינלאומי\", אמר. \"כשצפון קוריאה מנסה פצצות זה מסכן את כולנו, והמדינה הזו צריכה לשאת בתוצאות\". בנוגע ליחסי מדינתו עם מוסקבה אמר: \"רוסיה מנסה לשחזר את תהילת העבר של באמצעות כוח. אם רוסיה תמשיך להתערב בענייניהן של שכנותיה, היא תגרום לכך שגבולותיה שלה יהיו פחות בטוחים\".\n\"כשאני פונה לאולם זה כנשיא בפעם האחרונה, תנו לי להיזכר בהתקדמות שנעשתה בשמונה השנים האחרונות\", אמר הנשיא האמריקני בפתח נאומו. \"ממעמקי המשבר הכלכלי הגדול ביותר של זמננו חזרנו לצמיחה. פיתחנו גם שוב את היחסים עם קובה\".\n\"עם זאת, הביטחון הבסיסי במזרח התיכון התפרק\", הצהיר. \"יותר מדי מדינות מגבילות עיתונאים ומצנזרות אנשים. אנחנו רואים הסתה נגד מהגרים תמימים ומוסלמים ברשתות החברתיות. זה הפרדוקס שמאפיין את עולמנו היום, רבע מאה אחרי סיומה של המלחמה הקרה. העולם במובנים רבים פחות אלים ומשגשג יותר מכל זמן קודם, אבל עדיין נמצא תחת אי ביטחון וחוסר נוחות. חרף ההתקדמות הגדולה, אנשים מאבדים אמון במוסדות וקשה יותר למשול.\n\"באירופה, המצב במדינות שאימצו את הדמוקרטיה שונה לחלוטין לעומת אלו שלא עשו זאת. באוקראינה האזרחים דרשו שינוי כי הם ראו שהחיים טובים יותר במדינות הבלטיות ובפולין. אין זה אומר שאין כשלים בדמוקרטיה. כן, באמריקה יש יותר מדי כסף בפוליטיקה. באירופה בריסל נראית מרוחקת. יותר מדי פעמים מקבלי ההחלטות שכחו שהדמוקרטיה צריכה להגיע מלמטה למעלה, ולא ההיפך\".\nבפתח העצרת נאם מזכ\"ל האו\"ם\n,\n\t וניצל את נאומו האחרון בתפקיד במעמד זה בעיקר כדי להתייחס למלחמה הקשה בסוריה, אך גם תקף את המדיניות הישראלית כלפי הפלסטינים: \"10 שנים של הרחבת התנחלויות בלתי חוקיות ו-50 שנים של כיבוש - זה טירוף. הפלסטינים לא יכולים להמשיך לחיות תחת כיבוש ישראלי. להחליף את פתרון שתי המדינות במבנה של מדינה אחת יזרע הרס. זה ישלול מהפלסטינים את חירותם ואת עתידם הראוי, וירחיק את ישראל עוד יותר מחזונה לדמוקרטיה יהודית אל עבר בידוד עולמי\".\nאך חלק ניכר מנאומו של מזכ\"ל האו\"ם התייחס כאמור למלחמת האזרחים המדממת בסוריה, המתנהלת זה שש שנים וכבר גבתה את חייהם של יותר מ-300 אלף בני אדם. באן הפנה אצבע מאשימה וקשה כלפי הממשל הסורי: \"המשטר הסורי אחראי להרג המוני של אזרחים. המשטר הסורי ממשיך להפציץ שכונות ולענות אלפי עצורים באופן שיטתי\". בהמשך חידד כי גם על מדינות נוספות בעולם אחריות למצב בסוריה: \"לפטרונים החזקים שמשמרים את מכונת המלחמה גם כן יש דם על הידיים\".\n\"באולם כאן יש היום נציגי ממשלות שהתעלמו מהמלחמה, אפשרו אותה, מימנו אותה, השתתפו בה ואפילו תכננו וביצעו דברים איומים נגד אזרחים\", הוסיף באן. \"הרבה קבוצות שונות במדינה רצחו אזרחים – אבל אף אחד לא רצח יותר מהמשטר הסורי\".\n135 ראשי מדינות וראשי ממשלות מגיעים השנה לכינוס, ולצדם יותר מ-50 שרים, שינסו לפתור את שתי הבעיות שמטרידות כעת יותר מכול את העולם: משבר הפליטים הגדול ביותר מאז מלחמת העולם השנייה והסכסוך בסוריה. גם איום דאעש ומתקפות הטרור שמבצעים ארגוני טרור אחרים ברחבים העולם צפויים לתפוס מקום מרכזי בין הנושאים שיועלו לסדר היום.\nנשיא ברזיל מישל טמר, שנכנס רק לפני כחודש לתפקידו במקום דילמה רוסף, שהושעתה מתפקידה על רקע פרשות שחיתות, היה הנשיא הראשון שנאם באירוע. הוא ניצל את המעמד כדי להבהיר כי השעייתה של רוסף הייתה חוקית ו\"נעשתה בכבוד מוחלט כלפי החוקה הברזילאית\". גם טמר התייחס לסכסוך הישראלי-פלסטיני, והבהיר כי מדינתו תומכת בפתרון שתי מדינות עם גבולות שיוכרו על ידי הקהילה הבינלאומית, וקרא למדינות העולם לעודד חידוש מו\"מ בין הצדדים.\nבין המנהיגים הנוספים שינאמו היום ישנה ראש ממשלת בריטניה תרזה מיי, שתערוך את הופעת הבכורה שלה על הבמה הבינלאומית, פחות משלושה חודשים אחרי שהבריטים הצביעו בעד פרישה מהאיחוד האירופי. נואמים נוספים ובולטים הערב יכללו את נשיא צרפת פרנסואה הולנד, מלך ירדן עבדאללה השני, נשיא טורקיה רג'פ טאיפ ארדואן, נשיא מצרים עבד אל-פתאח א-סיסי.\nלפי האו\"ם, במהלך הכינוס ייערכו 545 פגישות, והמזכ\"ל באן עצמו ישתתף ב-62 אירועים. ביום רביעי הוא יעמוד בראש כנס שיעסוק בהתחממות הגלובלית – נושא שאותו הציב באן בראש סדר העדיפויות שלו בשנים האחרונות. מועצת הביטחון של האו\"ם תערוך ביום חמישי כינוס שיעסוק בשיפור האבטחה בענף התעופה, והיא עשויה להקדיש דיון נפרד למניעת ניסויים גרעיניים. גם הגורמים שהיו מעורבים בחתימה על הסכם הגרעין עם איראן צפויים להיפגש ביום חמישי, וכך יעשה גם הקוורטט לענייני המזרח התיכון שמנסה לקדם את חידוש המשא ומתן בין ישראל לפלסטינים.\nראש הממשלה בנימין נתניהו המריא היום בשעות הצהריים לארצות הברית, והוא צפוי להיפגש מחר עם הנשיא אובמה ולנאום בעצרת האו\"ם ביום חמישי. נתניהו אמר לפני צאתו כי מדובר בשבוע מדיני חשוב מאוד למדינת ישראל. \"בעצרת אני אגיד את האמת של ישראל. כל הקהילה הבינלאומית אומרת היום שצריך להילחם בטרור בנחישות ובאופן בלתי מתפשר. הם חייבים גם לתמוך במאבקה הנחוש והבלתי מתפשר של ישראל בטרור\", אמר נתניהו.\nבלשכת ראש הממשלה אמרו כי בפגישה הצפויה עם נשיא ארה\"ב, נתניהו יודה לו באופן אישי על הסכם הסיוע הביטחוני\n,\n\t \"הסכם שמבטא את עומק היחסים האסטרטגיים והברית בין ישראל לבין ארה\"ב. ראש הממשלה נתניהו מתכוון לשוחח בפגישתו עם אובמה על האתגרים וההזדמנויות במזרח התיכון והדרך לקדם יחד שלום וביטחון\"."}
{"article_id": "0,7340,L-4856276,00.html", "header_title": "שיטת בל\"ד: המשטרה חושדת שמיליונים הגיעו במזוודות מזומנים", "full_text": "חשד לשחיתות במפלגת בל\"ד צילום: אלי סגל\nחוקרי להב 433 חושדים שכך זרם הכסף לבכירי מפלגת\nהנמצאים בחקירה. על-פי ההערכות, בימים הקרובים צפויים להגיע גם חברי כנסת למסור עדות במשרדי המשטרה לאחר שהיועץ המשפטי לממשלה\nאישר זאת. בית משפט השלום בחיפה האריך אחר הצהריים (יום א') את מעצרם של בכירי המפלגה עז אלדין בדראן ומראד חדאד בחמישה ימים. בית המשפט האריך גם את מעצרו של יו\"ר בלד, עורך הדין עבד אלפתאח, עד ליום רביעי.\nהחקירה החלה בעקבות מידע שהגיע ממבקר המדינה, והבשילה היום לחקירה שבמסגרתה\nבהם שישה עורכי דין. על-פי החשד, כספים שהגיעו ממדינות ערב בהן קטאר שימשו את המפלגה לצורך פעילותה הפוליטית.\nעל פי המידע שבידי חוקרי להב, במשך תקופה ארוכה זרמו למפלגה מיליוני שקלים מארגונים שונים בעולם הערבי בהם מ\n.\n\t חלק מהכסף הוברח לישראל בדרכים שונות, גם במזוודות מזומנים. בסך הכול זרמו למפלגה מיליוני שקלים.\nחשד לשחיתות במפלגת בל\"ד צילום: אלי סגל\nבמפלגה יצרו מצג שווא ולפיו למפלגה יש תורמים רבים. ממיפוי שערכו ביחידה הארצית לחקירות הונאה עלה כי יותר מאלף משפחות שנתנו כביכול \"תרומה\" כלל לא עשו כן, ומדובר בכיסוי לכספים לא-חוקיים שהגיעו לישראל ושאותם בכירים ניסו לשוות להם מראה של תרומה רגילה. חלק מהמשפחות שמסרו עדות במשטרה טענו כי מעולם לא תרמו שקל למפלגה וכי אין להן מושג כיצד נרשמה התרומה על שמם.\nבמהלך הבוקר הודיעה המשטרה כי בכירים ופעילים במפלגת בל\"ד עוכבו לחקירה בגין חשד למעורבותם בשורת עבירות מרמה בנוגע לכספים שהתקבלו במפלגה ושימשו למימון פעילותה. החשדות בפרשה 274 נחשפו בעקבות דו\"ח מבקר המדינה.\nמהמשטרה נמסר כי כוחותיה ערכו \"חיפושים בבתי החשודים ובמשרדיהם, בהם משרדים שונים של המפלגה, ותפסו מסמכים וחומרים וכן נכסים וחשבונות בנק הקשורים למעורבים, לצורך בקשות חילוט בהמשך.\n\"על פי החשד, המעורבים חברו לגיוס כספים ולהסתרת מקורם ומסלולם, תוך ביצוע שורת עבירות שבמרכזן קבלת דבר במרמה בנסיבות מחמירות, רישום כוזב במסמכי תאגיד, זיוף, שימוש במסמך מזויף, הלבנת הון, עבירות על חוק מימון מפלגות ועל חוק הרשויות המקומיות ועוד\".\nממפלגת בל\"ד נמסר מוקדם יותר בתגובה כי \"זו הסלמה מסוכנת, עוד נדבך במסע הרדיפה הפוליטית נגד המיעוט הערבי בכלל ונגד התנועות הפוליטיות בפרט\", מסרו בהודעת המפלגה. בל\"ד דוחה בתוקף את ההאשמות לכאורה נגדה ונגד חברים בשורותיה, ומדגישה שהיא מנהלת את ענייניה המפלגתיים והכספיים במסגרת החוק. הפרסומים כאילו מדובר בעבירות של ניהול כספי של בל\"ד הם מצג שווא שנועד לכסות על הכוונה האמיתית, שהיא להשתיק את בל\"ד ולפגוע בתפקודה ובתפקידה הפוליטי כחוד החנית במאבק נגד דיכוי, אפליה ושלילת זכויות\"."}
{"article_id": "0,7340,L-4835959,00.html", "header_title": "מהומת \"החיילים רוצחים\": נזיפה חמורה לזועבי וחזן", "full_text": "מהומה בכנסת במהלך נאום זועבי ערוץ הכנסת\nועדת האתיקה של הכנסת הודיעה היום (ב') כי החליטה להטיל נזיפה חמורה על חברי הכנסת\nו\nבעקבות האירועים שהובילה למהומה במהלך נאומה של זועבי במליאה לפני כחודש בדיון על\n.\n\t כמו כן, החליטה הוועדה להטיל הערות על חברי הכנסת מיקי לוי, חיליק בר, עליזה לביא ונאוה בוקר.\nעוד קבעה הוועדה כי חברי הכנסת מיקי לוי, חיליק בר ועליזה לביא אכן התקרבו באופן מאיים לדוכן בעת נאומה של זועבי. לגבי ח\"כ נאוה בוקר, \"ועדת האתיקה סבורה כי הביטויים שבהם השתמשה ח\"כ בוקר כלפי ח\"כ זועבי בפוסטים שפרסמה, ובהם 'מכוערת בנפשך', 'חיה צמאת דם\" ועוד, אינם לגיטימיים, גם אם נכתבו בסערת רגשות. כפי שהוועדה ציינה פעמים רבות, על חברי הכנסת להיות מרוסנים באפיון אישיותי פוגעני של עמיתיהם ולהימנע משימוש בביטויים קשים בהקשר זה\".\nח\"כ אורן חזן מסר בתגובה: \"אני גאה להיות 'נאשם' על ידיכם בכך שבגללי פרצה 'מהומת זועבי' בכנסת ועל שחשפתי שוב את פרצופה של המחבלת זועבי ומנעתי ממנה את המשך השפלתנו מעל דוכן הכנסת\".\nהוא הוסיף ואמר: \"אני בוש בכך שמשווים אותי, את מי שמנע מזועבי להמשיך ולפגוע בחיילי צה\"ל, למי שפגעה בצה\"ל ובמדינת ישראל ונותנים לנו עונש דומה בחומרתו\". לדבריו, \"בשל החשיבות העקרונית של הנושא, אני מתכוון לערער בפני מליאת הכנסת על החלטת הוועדה לעמוד לצד זועבי ולא לצדי ולצד החיילים הקצינים ואזרחי מדינת ישראל\".\nח\"כ מיקי לוי מסר, בין היתר, בתגובה כי \"גידופם של חיילי צה\"ל והסתה נגדם אינם יכולים להיות חלק מחופש הביטוי הפרלמנטרי של אף חבר כנסת. אין לי כל כוונה להתנצל על כך שהגנתי על כבודם ושמם של חיילי וקציני צה\"ל\".\nח\"כ נאוה בוקר מסרה בתגובה: \"צר לי שוועדת האתיקה בחרה ליישר קו עם ח\"כ זועבי. החלטתה לתת עונש קל ולא אפקטיבי אינה מרתיעה והיא נותנת לגיטימציה לקריאתה של ח\"כ זועבי לחיילי צה\"ל רוצחים\"היא הוסיפה ואמרה כי \"לגבי ההערה שניתנה לי, אני סבורה שניתנה בחוסר צדק והנימוקים של הוועדה היו דלים ולא משכנעים\"."}
{"article_id": "0,7340,L-4607987,00.html", "header_title": "בג\"ץ: להרוס את עמונה בתוך שנתיים", "full_text": "שופטי\nהורו הערב (יום ה') להרוס את כל הבתים במאחז\nשבמועצה האזורית מטה בנימין בתוך שנתיים. נשיא בית המשפט העליון, השופט\n,\n\t כתב בהחלטה כי \"נוכח הקושי הגלום בביצוע ההריסה, שהרי מרבית המבנים משמשים למגורים, ועל מנת שתהיה אפשרות לבחון חלופות למגורי התושבים, אנו מורים כי הצווים ימומשו תוך שנתיים מיום מתן פסק דין זה\".\nהשופט גרוניס הוסיף על פינוי המאחז הגדול ביותר ביהודה ושומרון כי \"לא בנקל מורים אנו על ביצוע של צווים שמתוקפם יפונו מבני היישוב, המשמשים למגורים של תושביהם במשך שנים לא מעטות. אין ספק כי השלכות ביצועם של צווי ההריסה קשות וכואבות הן עבור התושבים ובני משפחותיהם, אשר השתקעו ביישוב והקימו בו קהילה משותפת. עם זאת, אין בקושי זה כדי לאפשר הכשרה של בנייה בלתי חוקית על קרקע פרטית, ואין בו כדי להצדיק אי-אכיפה של הדין\".\nעוד ציין נשיא בית המשפט העליון כי \"אי פינויים של המבנים מהווה הפרה של התחייבויותיהם החוזרות של שר הביטחון, מפקד כוחות צה\"ל בגדה, ראש המנהל האזרחי ומפקד משטרת מחוז ש\"י בפני בית המשפט לביצועם של צווי ההריסה, תוך פגיעה חריפה בזכויותיהם של התושבים המוגנים באזור ומניעת גישתם לקניינם הפרטי. פגיעה זו בשלטון החוק ובזכויות התושבים המוגנים היא המחייבת, על אף הפגיעה בתושבי היישוב, את פינויים של המבנים בשטחו\".\nהשופט מלצר אף רמז כי על המדינה שהשהתה את ההריסה שנים ארוכות לסייע למפונים: \"אינני אף מביע דעתי לגבי היקף חובות המשיבים לסייע בהמצאת חלופות הולמות למגורי התושבים, שיפונו במסגרת אורכת הזמן שנקצבה בפסק דיננו זה, ולפיצוי שצריך להינתן להם, בשים לב למעורבותם הלכאורית של המשיבים הנ\"ל בשיכונם של התושבים במקום\".\nהשופטים התייחסו לטענות לרכישת חלק מהקרקע וגרוניס ציין \"אין בכך כדי להשפיע על הכרעתנו במקרה דנא. רכישת הקרקע, ככל שאכן נעשתה, אינה מכשירה את הבנייה הבלתי חוקית שבוצעה ללא היתרים ושלא בהתאם לייעוד המקרקעין, ולפיכך היא אף אינה משנה את תוקפם של צווי ההריסה\".\n\"הרכישה היא של חלקים בלתי מסוימים בקרקע, בשיעורים נמוכים יחסית, בפרט בחלקות בהן בוצעה הבנייה. במצב זה, אף אם בעתיד תתקבל החלטה המורה על פירוק השיתוף, קיים ספק האם יהיה בכך כדי לאפשר את הכשרת כל הבנייה או אף את מרביתה\" הוסיף גרוניס.\nנושא פינוי עמונה ידע פרקים רבים בבג\"ץ וכן דחיות רבות. המדינה הייתה אמורה לפנות את עמונה, שהוקם ברובו על קרקע פרטית, עד סוף שנת 2012, אך בתחילת נובמבר האחרון היא\nביקשה דחייה של שישה חודשים, וקיבלה משופטי העליון - גרוניס, מלצר ואסתר חיות - ארכה לפינוי עד 30 באפריל.\nבאפריל 2013 הורה בג\"ץ לפנות את המאחז עד ל-15 ביולי באותה שנה, אך המדינה ביקשה לאפשר ארכה נוספת למתן התשובה."}
{"article_id": "0,7340,L-4854022,00.html", "header_title": "מועצת יש\"ע: \"דברי ליברמן על עמונה - אומללים\"", "full_text": "\"דברי ליברמן על עמונה - אומללים\" צילום: דניאל אליאור אלי סגל\nכך טוען הבוקר (ג') יו\"ר מועצת יש\"ע וראש מועצת בנימין אבי רואה, בתגובה\nשל שר הביטחון אתמול, שלפיהם המאחז לא יוכל להישאר על מקומו והוא יפונה עד דצמבר בהתאם\n.\n\t בראיון לאולפן ynet הביע רואה תקווה להסדרת המחלוקת, ותקף: \"יש פה חולשה של המנהיגות\".\n\"אין לי מושג. אנחנו נעשה הכול - אבל הכול - כדי שלא תהיה שם אלימות מאף צד. אני מקווה שהפינוי יימנע, אם זה באמצעות חוק ההסדרה ואם באמצעות הכרזה של ראש הממשלה שהוא מקפיא את כל הפינויים, כי אנחנו נמצאים על מדרון חלקלק\".\n\"אני מניח שגם ליברמן היה מעדיף לא לפנות. יש פה חולשה של המנהיגות, לקחת אחריות ולהחליט שלא מפנים ולא הורסים. כנראה עדיין לא אזרו אומץ - לא ראש הממשלה, לא שר הביטחון ולא שרת המשפטים - לומר: יש דברים שאנחנו לא עושים. להרוס בתים של יהודים אחרי שהם יושבים בהם 20 שנה זה לא שייך. צריך למצוא פתרונות אחרים\"."}
{"article_id": "0,7340,L-4849334,00.html", "header_title": "צפו: רגע הפיצוץ של הלוויין \"עמוס 6\"", "full_text": "צפו: רגע הפיצוץ של \"עמוס 6\"\nבסביבות 16:30 (שעון ישראל) החריד פיצוץ אדיר את אתר השיגור של נאס\"א בפלורידה כאשר\nבמהלך ניסוי לקראת שיגור ועליה הלוויין הישראלי \"עמוס 6\". האירוע תועד וכך נראה הפיצוץ.\nמדובר בניסוי הנחשב שגרתי, והוא נערך לקראת השיגור שתוכנן ליום שבת הקרוב מנמל החלל קייפ קנברל, בסמוך למרכז החלל קנדי. לפי דיווחים, מעוצמת הפיצוץ רעדו בניינים במרחק של כמה קילומטרים משם, ונשמעו פיצוצים רבים נוספים במשך כמה דקות. עשן שחור סמיך היתמר לשמיים, וסירנות נשמעו. באירוע לא היו כאמור נפגעים - כן השיגור בדרך כלל ריק מאדם לפני ביצוע ניסוי כזה. ליתר ביטחון לאחר הפיצוץ נקראו מומחים לערוך בדיקות באזור ולוודא שלא מתפשט רעל באוויר.\nראש סוכנות החלל הישראלית, יצחק בן ישראל, אמר הערב ל-ynet כי הלוויין הישראלי נהרס: \"הפיצוץ אירע במהלך הכנות לניסוי שנקרא 'ירי סטטי' – הטיל עומד עם הלוויין, מדליקים את המנועים, רואים שהם עובדים ומכבים אותם. במהלך הבדיקה הזו הטיל התפוצץ, יחד עם הלוויין שהיה בקצהו\".\nחברת \"חלל תקשורת\" מסרה: \"למיטב ידיעת החברה, במהלך תדלוק קרקעי של טיל שיגור הלוויין 'עמוס 6', אירע פיצוץ של טיל השיגור שגרם לאובדן מלא (total loss) של הלוויין. לאובדן הלוויין השפעה מהותית על החברה. החברה תוסיף ותדווח על המשמעויות העולות מן האובדן\".\nבתעשייה האווירית ציינו כי הלוויין אבד עקב תקלה במשגר: \"לוויין התקשורת עמוס 6 היה הגדול והמתקדם שנבנה אי פעם במדינת ישראל על ידי התעשייה האווירית עבור חברת חלל. בניית הלוויין הסתיימה זה מכבר והוא הועבר לאתר השיגור לטובת שילוב עם המשגר של חברת SpaceX עמה התקשרה חברת חלל. צר לנו על אובדנו של הלוויין עקב תקלה המשגר של SpaceX ואנו עומדים לשירותה של חברת חלל בכל עניין. תחום לוויינות התקשורת הוא אסטרטגי עבור התעשייה האווירית ועבור מדינת ישראל ואנו מקווים כי המדינה תמשיך לפעול לטובת שימור הידע בתחום והמשך ייצורם של לוויני תקשורת ישראליים\".\nצפו: רגע הפיצוץ של \"עמוס 6\"\nהלוויין \"עמוס 6\" היה אמור להנגיש את האינטרנט ליבשת אפריקה. רק לפני שנה אמר מייסד ויו\"ר פייסבוק מארק צוקרברג \"אני נרגש להכריז על הפרויקט הראשון שלנו להעביר אינטרנט מהחלל\". ואולם הערב, אחרי שנודע לו כי הלוויין נהרס עם הרקטה שהייתה אמורה לשאת אותו לחלל אמר צוקרברג במהלך ביקור בקניה כי \"אני מאוכזב עמוקות לשמוע שכשל בשיגור של SpaceX הרס את הלוויין שלנו שהיה אמור לספק קישוריות לכל כך הרבה יזמים ולכל האחרים לרחבי היבשת\".\n\"למזלנו\", כתב צוקרברג, \"פיתחנו טכנולוגיות אחרות כמו Aquila שיחברו אנשים גם כן. אנחנו מחויבים למשימה שלנו לחבר את כולם ונמשיך לפעול עד שלכולם תהיה ההזדמנות שהלוויין הזה היה אמור לספק\". דובר מטעם פייסבוק אמר כי \"החברה מאוכזבת מאובדן הלוויין בפיצוץ של SpaceX\", וציין כי הלוויין היה חלק מתוכנית שנועדה לספק שירותי אינטרנט באזורים באפריקה. הדובר כריס נורטון ציין כי \"פייסבוק נותרה מחויבת לחיבור בני אדם לאינטרנט ברחבי העולם\".\nצוקרברג חתם בשנה שעברה על שיתוף הפעולה במסגרת מיזם Internet.org שנועד לחבר גם פינות נידחות בעולם לרשת. \"אנחנו משתפים פעולה עם Eutelsat לשגר לוויין לחלל שיחבר מיליוני בני אדם\", כתב בשעתו צוקרברג שהתגאה כי פייסבוק חיפשה דרכים להשתמש במטוס ובלוויינים כדי לאפשר גישה לאינטרנט דרך השמיים\". צוקרברג אמר כי קשה ובלתי יעיל לחבר בני אדם המתגוררים בקהילות מרוחקות באמצעות תשתית קונבנציונלית, \"ולכן אנחנו ממציאים טכנולוגיות חדשות\".\nלפי הערכות, הלוויין \"עמוס 6\" היה אמור לספק גישה לאינטרנט ל-14 מדינות באפריקה. פיצוץ הלוויין מהווה מכה לא רק לפייסבוק כי אם לחברת SpaceX שבבעלות המיליארדר אלון מאסק (גם הבעלים של יצרנית המכוניות החשמליות טסלה). SpaceX היא אחת משתי החברות הקשורות בחוזה עם נאס\"א לשיגור אספקה לתחנת החלל הבינלאומית. החברה מפתחת גם \"קפסולה\" שאמורה לשאת אסטרונאוטים אמריקנים.\nחברת SpaceX פרצה לתודעה העולמית כשהצליחה לשגר את רקטת \"פלקון 9\" ולהחזירן לכן השיגור. בחודש יוני אשתקד התפוצצה רקטה בעת השיגור. בתחילת השבוע חשפה החברה כי בכוונתה לשגר לראשונה לווויין על רקטת ה\"פלקון 9\" שכאמור חוזרת לכדור הארץ לאחר השיגור בניגוד לרקטות אחרות."}
{"article_id": "0,7340,L-4836794,00.html", "header_title": "האוצר יטיל מס מיוחד על בעלי 3 דירות ומעלה", "full_text": "כך נחשף בטיוטת הצעת משרד האוצר לשינויי המס והקיצוצים בתקציב המדינה שהגיעה לידי \"כלכליסט\". המשמעות היא שהמס המירבי של 1,500 שקל בחודש ישולם על דירה שלישית שהשווי שלה הוא 1.8 מיליון שקל ומעלה.\nמדובר בטיוטה שמצורפת להצעת התקציב של משרד האוצר לשנים 2017-2018 ובה כלולים שינויי חקיקה ותקנות שנועדו כדי להגדיל את הכנסות המדינה ממסים ולקצץ בהוצאות, כמו לדוגמה דחייה נוספת בהחלת יום חינוך ארוך כדי לחסוך 2 מיליארד שקל בתקציב. כך לדוגמה, המיסוי על בעלי שלוש דירות ומעלה צפוי לדברי האוצר להכניס לקופת המדינה כ-800 מיליון שקל בשנה.\nהשינוי הגדול, המשמעותי ואולי גם הבעייתי ביותר הוא כמובן המיסוי על בעלי שלוש דירות ומעלה. באוצר מצפים שהמיסוי החדש יוריד את הביקוש של משקיעים לדירות ואולי גם יגרום להם למכור דירות וכך יוריד את המחירים של כלל הדירות בישראל.\nשל 10,000 שקל בשנה לבעלי שלוש דירות ו-22 אלף שקל בשנה לבעלי ארבע דירות. בעלי חמש דירות היו אמורים לשלם 37 אלף שקל בשנה. עתה מכניס האוצר סעיף שמגדיר מיסוי לפי שווי הנכס, מה שאמור לעזור לו להתמודד עם הביקורת על כך שאין הבדל במיסוי בין מי שמחזיק שתי דירות זולות בפריפריה לבין מי שמחזיק שלוש דירות במרכז.\nשווי הנכס ייקבע על פי אומדן שתערוך המדינה על בסיס שווי למטר מגורים לכל אזור על פי הרישומים של הלשכה המרכזית לסטטיסטיקה. כמו כן, בעל הדירות יוכל לבחור על איזה משלוש הדירות שלו יוטל המס, כאשר במקרה של ארבע דירות יוטל מס על שתי דירות וכך הלאה. בני זוג וילדיהם עד גיל 18 ייחשבו כיחידה אחת לצורך חישוב מספר הדירות.\nבאוצר כותבים, כי על פי הלשכה המרכזית לסטטיסטיקה, ההכנסה הממוצעת של משפחות שבבעלותן שלוש דירות ומעלה היא פי 3 מאשר ההכנסה הממוצעת למשפחה בישראל. על פי נתוני רשות המסים קיימים כ-50 אלף בעלי דירות המחזיקים ב-180 אלף נכסים.\nעוד על תוכניות האוצר צילום: אבי חי"}
{"article_id": "0,7340,L-4514982,00.html", "header_title": "דוד הנחלאווי: תודה, אך הודחתי לפני התקרית", "full_text": "תמיכה גדולה בחייל מחטיבת הנח\"ל, שהודח מתפקידי לחימה לפני התקרית שבה תועד דורך את נשקו ומכוונו לפלסטיני בתחילת השבוע. בפייסבוק נפתחה קבוצה ששמה \"\n\",\n\t שאחרי כמה שעות כבר זכתה ל-20 אלף לייקים. בנוסף פרסמו חיילים תמונות שבהן שלטי תמיכה בחייל שהודח, דוד אדמוב.\nהשבוע פורסם סרטון שבו נראה אדמוב דורך את נשקו כשלידו נער פלסטיני בן 15 בחברון. בדיקת התקרית מעלה כי החייל הודח עוד לפני האירוע שבו תועד עם הפלסטיני. גם אדמוב פרסם פוסט בעמוד הפייסבוק שלו שבו הדגיש כי לעונש שספג ולהמלצה להדיחו מתפקידי לחימה אין קשר למקרה מיום ראשון, אלא הם נבעו משני מקרי האלימות הקודמים. הוא הודה לאלפי החיילים והאזרחים שתמכו בו ברשת והביע פליאה מהתהודה שעורר סיפורו. יצוין כי המחאה ברשת פרצה בעיקר נוכח התנהלות הצבא שלא הבהיר מיד עם פרסום המקרה את הסיבה האמיתית לעונש שספג.\n\"דובר צה\"ל מבקש להדגיש כי החייל נשפט לעונש מאסר בגין עבירות שאותן ביצע עוד לפני האירוע המבצעי ובמנותק ממנו לחלוטין\", נכתב בהודעת הצבא היום. \"יודגש כי בעת קיום המשפט, האירוע המדובר טרם תוחקר באף לא אחת מהרמות הממונות בגדוד. המשך תפקידו של הלוחם עתיד להיבחן לאור העבירות שבגינן נשפט, המנותקות לחלוטין מהאירוע המבצעי. כל ניסיון לקשור בין האירוע המבצעי שבו נראה החייל דורך את נשקו לבין המשך שירותו מוטעה ואינו עולה בקנה אחד עם המציאות\".\nכמה שעות לפני התקרית נשפט אדמוב על ידי מפקד הגדוד בגין שתי תקריות אלימות קודמות שבהן היה מעורב. בשתיהן תקף חיילים בפלוגה, שבה הוא משרת, ובאחת מהן השליך אבן לכיוון מפקד המחלקה שלו. בגין אירועים אלה החליט המג\"ד לגזור עליו 20 ימי מחבוש בכלא הצבאי. בנוסף הוא הודח מתפקידי לחימה.\nתחקיר התקרית עצמה, שנערך בצבא, העלה כי החייל בדק שלושה פלסטינים סמוך לבית הדסה ביישוב היהודי בחברון, ובשלב מסוים אחד מהם שלף לכיוונו אגרופן. החייל, שהיה לבד בעמדה, חש מאוים, ולכן דרך את נשקו בהפגנתיות ולפי הפקודות. מפקדיו גיבו אותו על תגובה זו, אך הסבירו לו כי הקללות והאיומים שהשמיע לאחר מכן כלפי אותם פלסטינים הם לא דבר שמצופה מלוחם צה\"ל.\nגורם בכיר בחטיבה ציין כי כך מצפים ביחידה מלוחמים לפעול במצב כזה, קרי לדרוך את נשקם, וכך המפקדים שלו גם היו נוהגים. עם זאת, הגורם הסתייג מהקללות שהשמיע החייל לאחר מכן. \"את הדברים שאמר ותועדו במצלמה הוא לא היה צריך להגיד\".\nהגורם הבכיר הביע צער מהשתלשלות המחאה: \"חבל שהאמת המלאה לא הייתה ידועה עוד קודם כי אז כל המחאה הזו לא הייתה מתרחשת. הוציאו דברים מפרופורציה על כלום מבלי לדעת את האמת ואת העובדות\".\nעם זאת, האירוע זכה לתהודה באינטרנט ביממה האחרונה בשל עצומה בפייסבוק שפרסמו אזרחים, ועליה חתמו מאות גולשים שהביעו תמיכה בחייל. \"לחיילי צה\"ל נמאס שמפקירים אותם לידי האויב ומשחקים בהם ככלי שחמט\", נכתב בראש עמוד הפייסבוק שהוקם למענו.\nאחד התומכים בעמוד, משה שפירא, כתב: \"הוא לא לחץ על הדק, לא היכה, לא נלחם(!), בסך הכול יצר אקט של הרתעה, השתמש ביכולותיו שרכש בזמן הכשרתו כלוחם בצבא הגנה לישראל, פעל כנדרש ממנו, ואז אותו פיקוד שהנחה אותו לפעול כך, מפקיר אותו מסיבות פוליטיות, מטעמים של יחצנות\".\nגולש אחר, גיל כהן, כתב: \"כל הורה שיש לו בן בחטיבת הנח\"ל צריך להתקשר עכשיו ללשכת המח\"ט ולדרוש להוציא את הבן שלו מיד מהחטיבה ולהעביר אותו לשיבוץ מחדש בחטיבה אחרת שיש בה ערכים, גיבוי, ומפקדים ציוניים וישראלים פטריוטיים אמיתיים\".\nחייל צה\"ל העלה לעמוד תמונה וקרא לה \"כולנו דוד\", ובה נראים ארבעה חיילים הפונים למצלמה וסוהר ביטחון עם הגב למצלמה. כולם מסתירים את פניהם בשלטי נייר שבהם נכתב: \"מג\"ב וצה\"ל עם דוד!\", \"גם אני עם דוד\", ו\"היום דוד, מחר אתה\".\nאהוד אמיתון העלה צילום שבו תמונה ממוסגרת ומעליה מונחים דיסקית ואקדח עם שלט מנייר: \"הייתי בחברון, נפצעתי בחברון, גם לוחמים פצועים עם דוד הנחלאווי\". תמונות נוספות הראו כלב המחזיק בשלט נייר שעליו נכתב \"גם טיטו עם דוד הנחלאווי\", וכן את הרמטכ\"ל, רב-אלוף בני גנץ, מכוון רובה ואומר לכאורה: \"גם אני הייתי דורך\".\nבעמוד הפייסבוק שנפתח הוסרו בשעות האחרונות הפוסטים שפרסמו גולשים בהם תמכו בחייל, כולל מחיקת זיהוי הגולשים שהעלו תמונות החיילים.\nבצה\"ל הדגישו כי בתקרית לא נפגע אף לא פלסטיני אחד וכי מצופה מחיילים שחשים סכנה לחייהם לדרוך את נשקם כאמצעי התרעה. גורמים בצבא גם הזכירו כי התמונות שצילמו הפלסטינים מהתקרית מראות בבירור כי אחד הפלסטינים החזיק בידו אגרופן ליד החייל.\nבגדוד 932 של הנח\"ל הביעו פליאה על המחאה שצברה תאוצה ברשת שלה היו שותפים חיילים מיחידות אחרות. אחד החיילים בגדוד טען כי אם היו יודעים מראש שמדובר בחייל אלים שתקף פעמיים בחודש האחרון חיילים בפלוגה שלו, כולל את אחד הקצינים, ועל כך הוא נשפט ונענש אז לא היו עושים מזה רעש.\n\"השירות בחברון הוא הקשה והמורכב בכל גזרות אוגדת יהודה ושומרון בגלל החיכוך התמידי בין יהודים לפלסטינים. אין כמעט יום שבו פלסטינים לא מנסים להפיל אותנו בפח עם מצלמות שלופות וברוב המכריע של המקרים, החיילים מאופקים ומגיבים בצורה מדודה\", הסביר החייל.\nיש לציין כי לאור העמדה הרגישה, בין חסם השוטר שמפריד בין היישוב היהודי לקצה הקסבה לבית הדסה אוישה עד לאחרונה על ידי מפקד ולא חייל משום שתלמידים פלסטינים נוהגים לידות שם אבנים לעבר העמדה תוך שפלסטינים אחרים תיעדו את האירוע כדי לקלוט תמונה של חייל צה\"ל מעכב ילד פלסטיני.\nבחטיבת הנח\"ל הוחלט לשנות את הנוהל ולהציב במקום חייל מנוסה שנחשב לקר רוח, אך ככל הנראה במקרה זה הוצב החייל עם הרקע האלים. גורם בחטיבה הדגיש כי החיילים והמפקדים מתודרכים מדי יום להגיב באיפוק במצבים שכאלו ולא לדבר עם גורמים אזרחיים, דוגמת פעילי ארגוני שמאל או ימין המסיירים בעיר.\n\"יש מצבים שבהם פלסטינים מקללים חיילים בלי הפסקה, מול פניהם, את האמהות שלהם בגידופים הגסים ביותר, בזמן שפלסטיני אחר מצלם. החיילים הוכנו מראש למצבים האלו עוד באימון שלפני התעסוקה המבצעית בסדנאות מיוחדות לכך ולכן כמעט בכל מצב יש מפקד או קצין צמוד לחיילים הצעירים בפעילויות\", הסבירו בחטיבת הנח\"ל."}
{"article_id": "0,7340,L-4767370,00.html", "header_title": "איזנקוט לתיכוניסטים: \"לא רוצה שחייל ירוקן מחסנית על נערה עם מספריים\"", "full_text": "\"אנו מתמודדים עם ארבעה איומים מרכזיים כיום\", אמר איזנקוט, \"מול צבאות קונבנציונלים, מולם לא התמודדנו מאז 73', האיום השני הוא מול האיראנים; האיום התת-מדינתי של ארגוני הטרור והאיום הרביעי הוא הסייבר. תופעת הטרור מלווה את החברה הישראלית לכל אורך השנים והסכינאות הייתה כבר לפני שנים. צעירים וצעירות בגילאי העשרה, רווקים ורווקות, רובם משכילים ולא ממשפחות מצוקה, לוקחים סכין ועושים מעשה מדי יום\".\nאיזנקוט התייחס לארגון\nולהשפעה שלו על גל הטרור בארץ. \"יש השפעות הדדיות בין תופעות דאעש במזרח התיכון למה שקורה אצלנו. יש 15-10 אלף צעירים שעוזבים את אירופה והולכים להילחם למען אותו רעיון. אם בעבר היינו פועלים מול ארגוני טרור עם יצרני חומרי נפץ ומעבדות חבלה, כיום הסכין נמצא בכל מטבח ובכל בית. הרצון של הטרור הוא לזרוע פחד ואימה בציבור, ההצלחה שלו היא למנוע מאזרחים לחיות בשגרה\".\nאיזנקוט מעריך כי חיזבאללה הוא האיום המשמעותי ביותר על ישראל. \"חיזבאללה בנה יכולת במשך שנים לירות רקטות לגוש דן לאורך זמן. את יכולותיו הוא בונה בכפרים. צה\"ל מצליח לממש התרעה מול החזית הלבנונית בעשור האחרון, שבו נהרגו בצפון ארבעה ישראלים. במקביל, אנו מחזקים את ממד הסייבר בהגנה ובהתקפה\".\nבתשובה לשאלת תלמיד על הוראות פתיחה באש \"רכות\" ביהודה ושומרון, אמר\nהרמטכ\"ל: \"חייל מקבל רובה או טיל כדי ליטול חיי אדם, והוראות הפתיחה באש נגזרות מהמשימה שהכוח מקבל. אנחנו לא פועלים לפי סיסמאות כמו 'הבא להורגך השכם להורגו'. חייל יכול לפתוח נצרה ולירות אם יש סכנה עליו או על חבריו.\n\"באיו\"ש יש אלפי חיילים סביב שני מיליון פלסטינים ומאות אלפי אזרחים ישראלים. אנו מחנכים את חיילנו לפעול לפי ערכי ורוח צה\"ל, והרבה יותר קל לפעול מול סוריה או לבנון בעניין הזה. אם היינו פועלים בצורה לא ערכית בהוראות הפתיחה באש שלנו, זה היה מאיים על צה\"ל. 170 אירועי טרור היו לנו בחודשים האחרונים, ונהרגו יותר מ-100 מחבלים כאשר לחיילים היו שניות שיפוט בודדות. לא הייתי רוצה שחייל ירוקן מחסנית על נערה שמחזיקה מספריים. חיילינו ערכיים ואנו יודעים לשמר זאת. אנו מחנכים לממלכתיות בצבא ולא מכניסים לצה\"ל ויכוחים שיכולים לפגוע בעוצמתו\".\nלגבי שילוב נשים בצבא אמר הרמטכ\"ל: \"אין הבחנה בתפקידים בצבא בין גברים לנשים. נכון להשאיר את המצב כפי שהוא - שנתיים לנשים ושנתיים ושמונה חודשים לגברים\"."}
{"article_id": "0,7340,L-4856041,00.html", "header_title": "חשד לשחיתות בבל\"ד, ח\"כים צפויים להיחקר", "full_text": "חשד לשחיתות במפלגת\n.\n\t מהמשטרה נמסר הבוקר (יום א') כי \"יחידה ארצית של משטרת ישראל בסיוע כוחות משטרה נוספים, ערכה הבוקר חיפושים בכמה זירות ועיכבה לחקירה יותר מ-20 חשודים מאזורים שונים בארץ, בהם בכירים ופעילים במפלגת בל\"ד, עורכי דין ורואי חשבון, בגין חשד למעורבותם בפרשה שעניינה חשד לביצוע שורת עבירות מרמה בהקשר לכספים שהתקבלו במפלגה ושימשו למימון פעילותה\". הפרשה, שמכונה במשטרה פרשה 274, נחשפה בעקבות דו\"ח מבקר המדינה. במשטרה מעריכים כי חברי כנסת מהרשימה יזומנו לחקירה בהמשך.\nעוד נמסר כי \"ממצאי דו\"ח המבקר שנערך בנושא ותוצרי חקירה סמויה יסודית ומעמיקה שניהלה יחידה ארצית של המשטרה, ביססו חשד לכך שבכירים ופעילים במפלגת בל\"ד, בצוותא עם מעורבים רבים נוספים, בהם עורכי דין ורואי חשבון, ניהלו בשנים האחרונות מנגנון שיטתי לכאורה של יצירת מצג שווא על אודות מקורם של מיליוני שקלים שהוכנסו לקופת המפלגה, ושימשו למימון פעילותה. כל זאת, תוך הונאה של הרשויות ושל מבקר המדינה. על פי החשד, מיליוני שקלים שהושגו לכאורה ממקורות שונים בארץ ובחו\"ל, דווחו במרמה ככספים שמקורם לכאורה בתרומות ממאות רבות של תורמים בארץ\".\nבמשטרה ציינו כי החקירה החלה באישור היועץ המשפטי לממשלה הקודם, יהודה וינשטיין, בהתאם להמלצת פרקליט המדינה.\n\"החקירה מנוהלת על ידי יחידה ארצית של משטרת ישראל ובסיוע הרשות לאיסור הלבנת הון ומימון טרור. בפעילות שבוצעה במשך החקירה הסמויה והבוקר, עם היציאה לחקירה גלויה, נטלו חלק כוחות מכמה מחוזות ויחידות של משטרת ישראל וכן מהיחידה לפיקוח על נותני שירותי מטבע במשרד האוצר\".\nממפלגת בל\"ד נמסר כי אנשיה מגנים בחריפות את מעצר עשרות הפעילים. \"זו הסלמה מסוכנת, עוד נדבך במסע הרדיפה הפוליטית נגד המיעוט הערבי בכלל ונגד התנועות הפוליטיות בפרט\", מסרו בהודעת המפלגה.\n\"בל\"ד דוחה בתוקף את ההאשמות לכאורה נגדה ונגד חברים בשורותיה, ומדגישה שהיא מנהלת את ענייניה המפלגתיים והכספיים במסגרת החוק. הפרסומים כאילו מדובר בעבירות של ניהול כספי של בל\"ד הם מצג שווא שנועד לכסות על הכוונה האמיתית, שהיא להשתיק את בל\"ד ולפגוע בתפקודה ובתפקידה הפוליטי כחוד החנית במאבק נגד דיכוי, אפליה ושלילת זכויות\".\nבבל\"ד הדגישו כי לא ברור כיצד סוגיה של מימון מפלגות שנמצאת בעיצומה של בדיקת מבקר המדינה הופכת בן-לילה ל\"גל מעצרים שרירותיים באישון לילה, בניסיון להפחיד ולהרתיע ולפגוע בתדמיתה של המפלגה. דבר זה נעשה באווירה כללית של פשיזציה וגזענות נגד הציבור הערבי בכללותו. כל ניסיונות הרדיפה הפוליטית נגד בל\"ד נכשלו, וגם הפעם יתברר שההר יוליד עכבר\"."}
{"article_id": "0,7340,L-4857934,00.html", "header_title": "אובמה לנתניהו: \"דאגה עמוקה מהבנייה בהתנחלויות\", נתניהו השיב: \"זו לא הבעיה\"", "full_text": "נתניהו ואובמה, אמש בניו יוק\nבשולי כינוס המנהיגים באו\"ם, ויממה לפני נאומו בעצרת הכללית בניו יורק, נועד אמש (יום ד') ראש הממשלה\nעם\n\t נשיא ארצות הברית\n,\n\t במה שתהיה כנראה הפגישה האחרונה בין השניים בשמונה שנות הכהונה המקבילות שלהם. הפגישה נמשכה כשעה ולאחריה אמר גורם אמריקני רשמי שהנשיא אובמה הביע את דאגתו העמוקה מהבנייה בהתנחלויות ששוחקת את חזון שתי המדינות. נתניהו השיב לו: \"ההתנחלויות הן לא שורש הסכסוך\".\nלדברי הגורם, \"אובמה ונתניהו לא טייחו את ההבדלים שיש ביניהם בנושאים אלו\". בכיר בפמליית נתניהו אמר לאחר תום הפגישה: \"30-20 התנחלויות הן לב הסכסוך? הבעיה המרכזית היא שהם ממלאים את הילדים שלהם ברעל ובשנאה נגדנו. אנחנו לא בורחים מהבעיה, הם בורחים מהבעיה. שיכירו בישראל, יוותרו על זכות השיבה. אם הם לא רוצים שדאעש או חמאס יאכלו אותם חיים, עדיף להם. זה לא ייקח הרבה שנים עד שהקהיליה הבינלאומית תקבל את זה”.\nלפני הפגישה, מול המצלמות, אמר אובמה כי ארה\"ב מודאגת מהמצב בגדה המערבית, ושהוא מקווה לסייע לקידום שלום ישראלי-פלסטיני. על גל הטרור הנוכחי אמר: \"לבנו יוצא אל אלו שנפגעו באלימות - גם ישראלים וגם פלסטינים. המצב הזה מהווה סכנה גדולה. יש לנו דאגות לגבי ההתנחלויות, והתקווה שלנו היא שנוכל להמשיך להיות גורם אפקטיבי בין ישראל לפלסטינים. אני אהיה נשיא עוד כמה חודשים אבל אתה, ראש הממשלה, הולך להישאר בתפקידך עוד זמן רב יחסית. אני מעוניין לשמוע את ההערכה של נתניהו על הנעשה בישראל ובגדה המערבית. מה שאני יכול להגיד לגבי נתניהו שהוא תמיד היה כן איתנו\".\nלאחר מכן הוסיף הנשיא האמריקני: \"הקשר בין ארה\"ב לישראל בלתי ניתן לשבירה. הוא מושתת על ערכים משותפים, אפילו קשרי משפחה. המדינה היהודית היא אחת מבנות בריתנו החשובות ביותר. זה היה העיקרון של תקופת כהונתי. ישראל חשובה לביטחון הלאומי האמריקני\".\nבתגובה אמר נתניהו: \"השלום הוא מטרה שאני ועם ישראל לעולם לא נוותר עליה\". על\nאמר ראש הממשלה: \"אני רוצה להודות לנשיא על החיזוק של הביטחון הישראלי. על כך שישראל יכולה להגן על עצמה לבדה מפני כל איום. אני רוצה להודות לך על השיפור בשיתוף הפעולה המודיעיני. אני לא יודע אם אנשים מבינים את עומק שיתוף הפעולה הזה, אבל אני יודע - ואני רוצה להודות לך עליו בשם העם בישראל. אין לישראל ידידה גדולה יותר מאשר ארה\"ב, ולארה\"ב אין ידידה גדולה יותר מישראל, עשור אחר עשור\".\nעל סופה המתקרב של קדנציית הנשיאות אמר נתניהו לאובמה: \"אתה משלים את כהונתך ואני יודע שאתה עומד להיות עסוק בהרבה מאוד דברים, יותר מאשר משחק גולף כזה או אחר, אבל אתה הולך להיות בעל קול משפיע לעשורים רבים בעתיד, ובמובן הזה חשוב שאנחנו מסכימים. אתה תהיה תמיד אורח רצוי מאוד בישראל. אני לא משחק גולף אבל ממש ליד ביתי בקיסריה יש מגרש גולף נהדר\".\nבהמשך הביע אובמה איחולי החלמה לנשיא התשיעי שמעון פרס, שעבר בשבוע שעבר אירוע מוחי, והגדיר אותו \"ענק בהיסטוריה של ישראל\".\nנתניהו ואובמה, אמש בניו יוק\nלקראת הפגישה אמר יועצו הבכיר של הנשיא, בן רודס, שאובמה יביע דאגה מהבנייה ביהודה ושומרון, והבהיר שהוא לא יקדם יוזמת שלום חדשה לפני עזיבתו את הבית הלבן.\nלפני שמונה שנים, בנאומו הראשון כנשיא ארה\"ב בעצרת האו\"ם, אמר אובמה שהוא לא יוותר על השלום הישראלי-פלסטיני. אבל בנאומו האחרון בתפקיד, אתמול בניו יורק, הוא התייחס לנושא\nבהתבטאות צפויה על הצורך של ישראל להכיר בחובתה לסיים את הכיבוש, ועל הצורך של הפלסטינים להילחם בהסתה ולהכיר בישראל.\n\"גם הישראלים וגם הפלסטינים צריכים להבין שיהיה להם טוב יותר אם הפלסטינים יכירו בקיומה של ישראל\", אמר. \"אבל ישראל חייבת להכיר בכך שאי-אפשר להמשיך את הכיבוש. ישראל לא יכולה להמשיך לכבוש אדמות פלסטיניות.\nהפלסטינים יודעים כי עליהם לצאת נגד ההסתה, וישראל יודעת כי היא לא יכולה להמשיך להחזיק בהתנחלויות לעד\".\nמדובר בשלושה בניינים הכוללים 67 יחידות דיור. אלא שכאשר התכנסו חברי הוועדה, נאמר להם שהתוכנית יורדת מסדר היום. הסיבה, לדברי גורמים בוועדה, הייתה לחץ מדיני סביב פגישת אובמה-נתניהו."}
{"article_id": "0,7340,L-4856379,00.html", "header_title": "ישראל הציגה הוכחה מצולמת לירדנים: המחבל נורה כשנופף בסכינים", "full_text": "המחבל נופף בסכינים ונורה למוות\nישראל הציגה היום (א') הוכחה מצולמת לשלטונות ירדן שבה נראה\nמאיים בסכינים על עוברים ושבים בשער שכם בירושלים. הסרטון הוצג לירדנים בעקבות\nש\"הריגתו הייתה מעשה ברברי\".\nבמשרד החוץ הירדני עדכנו הערב כי גופתו של המחבל הגיעה לירדן ותימסר למשפחתו אחרי שיושלמו ההליכים מצד כל הגורמים הרלוונטיים. לדברי דוברת משרד החוץ הירדני, סבאח א-ראפעי: \"אנחנו ממשיכים לעקוב אחר הסוגיה כדי לעמוד על כל פרטי הירי מצד צבא הכיבוש (צה\"ל)\". קרובי משפחתו של עמרו מסרו שמחר יובא לקבורה.\nעמרו, ירדני כבן 20, נכנס שלשום לשטח ישראל. \"עם הכנסו לישראל נסע לירושלים, נכנס להר הבית ובהמשך לן באכסנייה ברובע המוסלמי בעיר העתיקה\", מסרה היום המשטרה. \"למחרת, ביום הפיגוע, התפלל בהר הבית, יצא מהעיר העתיקה דרך שער שכם וכעבור זמן קצר נכנס בחזרה באותה דרך. הוא רכש סכינים בחנות בעיר העתיקה אותם החביא בבגדיו, זיהה את עמדת השוטרים והלוחמים בכניסה לשער שכם, התקרב לכיוונם כשבכל אחת מידיו מונפת סכין  וקרא קריאות 'אללה ואכבר'.\n\"הלוחמים זיהו את הסכינים בידיו ונטרלו אותו. בחיפוש שבוצע על גופו אותרה סכין נוספת. במסגרת החקירה ובתיאום עם הגורמים המוסמכים, הועברה היום גופת המחבל לירדן. הדריכות, הערנות והמקצועיות של הלוחמים והשוטרים הובילו לסיכול הפיגוע, מנעו פגיעה קשה באנשי כוחות הביטחון ובחפים מפשע\", נמסר מהמשטרה. הפיגוע בשער שכם בירושלים היה הראשון מחמישה פיגועים בסוף השבוע.\nבמשרד החוץ הירדני הטילו ספק בגרסה הישראלית. הירדנים ציינו כי עמרו לא פגע באיש מאנשי כוחות הביטחון הישראלים. במשרד החוץ הירדני הוסיפו כי הם עוקבים אחר הנושא כדי לעמוד על כל הפרטים וכדי להבטיח את מסירת גופותו לבני משפחתו. הם הבטיחו לנקוט את כל הצעדים הדיפולמטיים והמשפטיים המקובלים במקרים מסוג זה.\nאתמול ערכו בני משפחתו של עמרו הפגנה בכרכ בדרישה להחזיר בהקדם האפשרי את גופתו מישראל. בני המשפחה חסמו רחוב ראשי ושרפו צמיגים כדי להפעיל לחץ על השלטונות לפעול במהרה.\nבמקביל, הם התראיינו לכלי התקשורת בממלכה ודרשו גם לפתוח בחקירה כדי לחשוף את נסיבות האירוע. בני המשפחה של עמרו טענו כי הוא לא החזיק בדעות קיצוניות ולא השתייך למפלגה פוליטית. לדבריהם, הוא הגיע לירושלים כדי לבקר קרובי משפחה בשטחים והיה אמור להתפלל אתמול במסגד אל-אקצה.\nחזית הפעולה האיסלאמית, הזרוע הפוליטית של \"האחים המוסלמים\" בירדן, גינתה אף היא בחריפות את מה שכינתה \"הוצאתו להורג של האזרח הירדני, סעיד עמרו, על אדמת פלסטין\". בהודעה של אחד מאנשי הארגון נאמר כי \"המינימום שהעם הירדני מצפה מהממשלה הוא סגירת השגרירות הישראלית בעמאן\".\nגל הטרור נמשך גם היום: הערב עצרו לוחמי משמר הגבול נער פלסטיני שברשותו נמצאו סכין ושני בקבוקי תבערה ליד בסיס מג\"ב באזור בקעת הירדן. הנער, תושב עקבת ג'בר, נלקח לחקירת כוחות הביטחון והוא חשוד שהתכוון לבצע פיגוע נגד כוחות מג\"ב בגזרה.\nראש הממשלה בנימין נתניהו קיים היום הערכת מצב ביטחונית לקראת חגי תשרי. הוא הורה לתגבר את כוחות המשטרה, בעיקר\nבעיר העתיקה וסביב הר הבית, ולפעול בנחישות נגד כל ניסיון להפר את הסדר במקום. רה\"מ נתניהו הורה לפנות ליו\"ר הכנסת ולבקש שיפעל להמשך מניעת עליית ח\"כים ושרים להר הבית בתקופה רגישה זו.\nבדיון השתתפו גם השר לביטחון פנים גלעד ארדן, ראש עיריית ירושלים ניר ברקת, סמפכ\"ל המשטרה ניצב זוהר דביר, מפקד מחוז ירושלים ניצב יורם הלוי, סגן ראש השב\"כ, נציג צה\"ל ואנשי המל\"ל.\nנתניהו הורה להגביר את הפעילות נגד ההסתה הפלסטינית ברשתות החברתיות, כולל הרחבת הפעולה מול פייסבוק ופלטפורמות אחרות במטרה להוריד תכנים מסיתים. בנוסף, להקים צוות תגובות שיוכל בעת הצורך להזים דיסאינפורמציה לגבי מדיניות ישראל בהר הבית. במקביל רה\"מ התעדכן על פעולת צה\"ל והגביר כוחות בצירי התנועה ובישובים ביו\"ש."}
{"article_id": "0,7340,L-4821403,00.html", "header_title": "ההסכם נחתם לפני אישור הקבינט: 4 שרים מתנדנדים", "full_text": "יו\"ר ישראל ביתנו אביגדור ליברמן ושרי הבית היהודי נפתלי בנט ואיילת שקד כבר הודיעו שיתנגדו בהצבעה, לעומת ראש הממשלה בנימין נתניהו והשרים יובל שטייניץ ויואב גלנט, שיתמכו בו.\nלצד ההערכה כי ההסכם יאושר בקבינט, עולה כעת השאלה כיצד יצביעו ארבעת חברי הקבינט הנוספים - יו\"ר כולנו משה כחלון, יו\"ר ש\"ס אריה דרעי והשרים גלעד ארדן וישראל כץ מהליכוד. ההסכם עצמו כבר נחתם הבוקר על ידי סגן שר החוץ הטורקי פרידון סינירלולו ונציג ישראל, דורי גולד - עוד לפני אישורו בקבינט.\nהשר ארדן נפגש אמש עם משפחותיהם של סגן הדר גולדין ז\"ל וסמ\"ר אורון שאול ז\"ל, אולם לא מסר עמדה ואמר כי הוא ילמד את ההסכם ורק לאחר מכן יגבש החלטה. גם שר האוצר כחלון לא הביע עד כה את עמדתו, ורק הבהיר כי הוא מעוניין לראות את ההסכם תחילה לפני שיחליט מחר בבוקר. גם השר דרעי לא ראה את ההסכם וטרם החליט כיצד יצביע בקבינט. השר כץ טרם הגיב בנושא.\nשטייניץ: \"גם יעלון תמך\" צילום: אבי חי אלי סגל ועופר מאיר\nהבוקר התרחבה ההתנגדות בקבינט להסכם הישראלי-טורקי. \"אסור למדינת ישראל לשלם פיצויים לטרוריסטים שניסו לפגוע בצה\"ל\", אמר שר החינוך בנט, והודיע כי הוא ושרת המשפטים שקד יצביעו בקבינט נגד. יממה לאחר הודעתו של שר הביטחון ליברמן על התנגדותו אמר בנט: \"פיוס עם טורקיה הוא חשוב לעת הזו ולאינטרסים של מדינת ישראל, אך תשלום פיצויים למחוללי פעולת טרור הוא תקדים מסוכן שמדינת ישראל תתחרט עליו בעתיד\".\nבנט אמר את הדברים לאחר שעודכן אמש על ידי ראש המועצה לביטחון לאומי יעקב נגל על אודות פרטי ההסכם הסופי בין ישראל לטורקיה, כולל המסמך הנלווה בנושא החיילים הנעדרים, שלפי הודעת הבית היהודי \"התברר שאין בו ממש\". לדברי בנט, \"אם קיימת שליטה טורקית בחמאס, מוטב להם לעשות כל שביכולתם כדי לדאוג שאורון שאול והדר גולדין ז\"ל ישובו לישראל\".\nשר החקלאות אורי אריאל, חבר סיעתו של בנט, קרא להביא את ההסכם לדיון והכרעה בממשלה, \"ולא להסתפק בדיון דיסקרטי בקבינט\". לפי אריאל, \"אנו חברי הממשלה נושאים באחריות לכל החלטה, ודאי להחלטות בעלות חשיבות רבה כל כך, ולכן מן הראוי להביא את ההסכם לדיון בממשלה. כך ראוי בדמוקרטיה מתוקנת וכך ראוי בהסכם חשוב שכזה\"."}
{"article_id": "0,7340,L-4857790,00.html", "header_title": "לפני פגישת נתניהו-אובמה: אין דיונים על בנייה בי-ם", "full_text": "נאומו של אובמה בעצרת האו\"ם\nעל רקע\nהצפויה היום (ד') של ראש ממשלת ישראל בנימין נתניהו ונשיא ארצות הברית ברק אובמה בניו יורק, הוועדה המקומית לתכנון ובנייה הקפיאה את הדיונים באישורי בנייה בירושלים. זאת, כדי להימנע מאישור תוכנית בנייה בשכונת גילה שנמצאת מעבר לקו הירוק.\nהנושא הראשון על סדר היום של הוועדה היה אישור תוכנית בנייה בפרויקט \"מורדות גילה\". מדובר בשלושה בניינים, הכוללים 67 יחידות דיור. אלא שכאשר התכנסו חברי הוועדה, נאמר להם שהתוכנית יורדת מסדר היום. הסיבה, לדברי גורמים בוועדה, הייתה לחץ מדיני סביב פגישת אובמה-נתניהו.\nמעיריית ירושלים נמסר בתגובה: \"בוועדה המקומית של עיריית ירושלים אין ולא תהיה כל הקפאת בנייה. לעתים ישנם עיקובים שאינם מהותיים בכמה שבועות באישורי תוכניות מסיבות טכניות בלבד\". גורמים בעירייה הסבירו כי הסיבה הטכנית לדחיית הדיונים הייתה היעדרותם של יו\"ר הועדה מאיר תורג'מן וממלא מקומו יוסיף דייטש, השוהים בחו\"ל.\nעופר איובי, יו\"ר המינהל הקהילתי בגילה, אמר בתגובה: \"הבנייה במורדות גילה התעכבה מזה שנה עקב מציאת קברים באתר, וכעת מתעכבת בגלל אילוצים מדיניים. גילה אינה מעבר לקו הירוק. עבורנו התושבים, גילה היא חלק מירושלים ויש לנהוג בשטחיה כפי שנוהגים בכל חלקי ושכונות ירושלים. צר לי שדווקא ממשלה ימנית מונעת בנייה\".\n\"חשוב לציין שהביקוש לדירות הן בגילה והן בשכונות הסמוכות לגילה של שכנינו הערבים, הוא רב ומתבקש עקב גידול באוכלוסיה ומחסור עצום בדירות. גם שכנינו אינם מתנגדים לבנייה בגילה, כפי שאנו לא מתנגדים לבניה בשכונותיהם. שנינו מבינים שהשינוי הוא עובדה שאין לשנות והמציאות חזקה מכל הנושאים הפוליטיים. כל עיכוב בבנייה גורם לחוסר בהיצע ומעלה את ערך הדירות במאות אלפי שקלים, ומרחיק את חלום הבית מרבים\".\nאתמול מתח אובמה בנאומו מעל בימת העצרת הכללית של האו\"ם ביקורת על ישראל ואמר: \"ישראל צריכה להכיר בכך שעליה להפסיק את הכיבוש, והיא יודעת שהיא לא יכולה להחזיק בהתנחלויות לנצח\".\nלאחר מכן הוסיף הנשיא האמריקני: \"גם הישראלים וגם הפלסטינים צריכים להבין שיהיה להם טוב יותר אם הפלסטינים יכירו בקיומה של ישראל, אבל ישראל חייבת להכיר בכך שאי-אפשר להמשיך את הכיבוש. ישראל לא יכולה להמשיך לכבוש אדמות פלסטיניות. הפלסטינים יודעים שעליהם לצאת נגד ההסתה, וישראל יודעת שהיא לא יכולה להמשיך להחזיק בהתנחלויות לעד\"."}
{"article_id": "0,7340,L-4854936,00.html", "header_title": "ישראל וארה\"ב חתמו על הסכם הסיוע הביטחוני", "full_text": "נחתם הסכם הסיוע הביטחוני צילום: רויטרס\nבתום חודשים ארוכים של מחלוקות ומשיכה של החבל לשני הצדדים, נחתם אתמול בערב (יום ד')\nארוך הטווח של ארצות הברית לישראל.\n,\n\t היועצת לביטחון לאומי של הנשיא האמריקני\n,\n\t אמרה במעמד החתימה על מזכר ההבנות הביטחוני בטקס שנערך במשרד החוץ בוושינגטון: \"אני חושבת שהתוצאה הסופית מדברת בעד עצמה, זו התחייבות שלא נראתה כמותה בעבר, תזכורת למחויבות היציבה של ארצות הברית לישראל. כשאנחנו מחזקים את הביטחון של ישראל בעשורים הקרובים, אנחנו מחויבים לביטחון של ישראל בעתיד הרחוק\".\nההסכם מסדיר את הסיוע הביטחוני שתקבל ישראל מ-2019 עד 2029. לפי ההסכם, ישראל תקבל 38 מיליארד דולר. כחמישה מיליארד דולר ישמשו לסיוע לטובת הגנה מפני טילים, שלראשונה יהיו חלק אינטגרלי מההסכם ולא כפי שהיה עד כה כתוספת מיוחדת שהקונגרס מאשר כל שנה. \"שמעתי אמירות כאילו אפשר היה להשיג יותר אם היינו חותמים עליו לפני ההסכם עם איראן\", אמר נגל. \"בתור מי שליווה את התהליך מתחילתו עמדתי ברורה וחד-משמעית שלא\".\nנחתם הסכם הסיוע הביטחוני צילום: רויטרס\nנגל ציין כי הוא לא מגדיר את השיחות שהיו עם האמריקנים \"משא ומתן\", אלא דיון של אלפי שעות שנפרסו על פני שלוש שנים. לדבריו, \"מדובר כאן על הסיוע של ארה\"ב לישראל מכספי משלם המסים האמריקני. אני מקבל מתנה ודן איתם על התנאים\".\nישראל התחייבה לשמור על גובה ההסכם ולא לבקש תוספות בקונגרס בנושא ההגנה מפני טילים. בהסכם הוכנס סייג אחד, שיאפשר שינוי במקרה של עימות ביטחוני דוגמת ההתרחשויות במבצע צוק איתן, כשישראל פנתה לאמריקנים ותוך פחות משבועיים קיבלה צ'ק על סך 220 מיליון דולר להצטיידות. \"האמריקנים אמרו חד-משמעית, שאם יהיה עימות נוכל לבוא ולבקש תוספות. אנחנו חושבים שזה היה מאוד חשוב לקבל בהסכם הזה תמיכה דו-מפלגתית בקונגרס\", אמר נגל.\nנתניהו גם ביקש להודות לנגל ולראש אגף התכנון במטכ\"ל, אלוף עמיקם נורקין. \"הם עשו שניהם עבודה מצוינת, פעלו באחריות, בדיסקרטיות, במקצועיות, עד שהגיעו לתוצאה המיטבית. ההסכם הזה ממחיש אמת פשוטה: היחסים בין ישראל לארה\"ב איתנים, עוצמתיים. אין זה אומר שאין בינינו מחלוקות מעת לעת, אבל אלו מחלוקות בתוך המשפחה. הן אינן משפיעות כהוא זה על הידידות הגדולה בין ישראל לארה\"ב, ידידות שמתבטאת בהסכם הזה שיסייע רבות להמשך ביצור כוחה של ישראל בעשור הקרוב\".\nשר האוצר ויו\"ר מפלגת כולנו משה כחלון בירך אף הוא על ההסכם ואמר: \"אזרחי ישראל צריכים להודות לממשל האמריקני על הסכם הסיוע הביטחוני הגדול אי פעם שנחתם בין מדינת ישראל לבין בעלת הברית החשובה ביותר שלה, ארה\"ב. ההסכם הזה הוא ביטוי נוסף לעומק הקשרים האסטרטגיים בין המדינות. תקציב הביטחון גדול דיו כדי להמשיך ולתמוך במחקר ובפיתוח הביטחוני הישראלי וברכש המקומי, כך שתימשך העליונות הטכנולוגית שלנו אשר מתבססת גם על ייצור מקומי\"."}
{"article_id": "0,7340,L-4855789,00.html", "header_title": "ירדן מגנה את חיסול המחבל: \"הריגתו - מעשה ברברי\"", "full_text": "זירת ניסיון הפיגוע בשער שכם צילום: הצלה יו\"ש\nמשרד החוץ הירדני גינה היום (שבת) בחריפות את חיסולו של\nשהתכוון\n\t לדקור שוטר מג\"ב אתמול בשער שכם בירושלים. בהודעה טענו כי \"הריגתו היא מעשה ברברי\". במשרד החוץ הירדני הטילו ספק בגרסה הישראלית.\nהירדנים ציינו כי עמרו לא פגע באיש מאנשי כוחות הביטחון הישראלים. במשרד החוץ הירדני הוסיפו כי הם עוקבים אחר הנושא כדי לעמוד על כל הפרטים וכדי להבטיח את מסירת גופותו לבני משפחתו. הם הבטיחו לנקוט את כל הצעדים הדיפולמטיים והמשפטיים המקובלים במקרים מסוג זה.\nהיום ערכו בני משפחתו של עמרו הפגנה בכרכ בדרישה להחזיר בהקדם האפשרי את גופתו מישראל. בני המשפחה חסמו רחוב ראשי ושרפו צמיגים כדי להפעיל לחץ על השלטונות לפעול במהרה.\nבמקביל, הם התראיינו לכלי התקשורת בממלכה ודרשו גם לפתוח בחקירה כדי לחשוף את נסיבות האירוע. בני המשפחה של עמרו טענו כי הוא לא החזיק בדעות קיצוניות ולא השתייך למפלגה פוליטית. לדבריהם, הוא הגיע לירושלים כדי לבקר קרובי משפחה בשטחים והיה אמור להתפלל אתמול במסגד אל-אקצה.\nחזית הפעולה האיסלאמית, הזרוע הפוליטית של \"האחים המוסלמים\" בירדן, גינתה אף היא בחריפות את מה שכינתה \"הוצאתו להורג של האזרח הירדני, סעיד עמרו, על אדמת פלסטין\". בהודעה של אחד מאנשי הארגון נאמר כי \"המינימום שהעם הירדני מצפה מהממשלה הוא סגירת השגרירות הישראלית בעמאן\".\nהיום היו הפגנות לא גדולות שבהן השתתפו בני משפחתו של המפגע הירדני בדרישה להחזיר בהקדם האפשרי את גופתו מישראל. המפגינים חסמו רחוב ראשי ושרפו צמיגים כדי להפעיל לחץ על השלטונות לפעול במהרה. במקביל, בני המשפחה מתראיינים לכלי התקשורת הירדניים ודורשים גם לפתוח בחקירה כדי לחשוף את נסיבות האירוע. בירדן ערכו השוואות למותו של השופט הירדני במעבר אלנבי שגרם למשבר בין המדינות.\nעמרו, ירדני כבן 20, נכנס שלשום לשטח ישראל ונורה לאחר שרץ עם שתי סכינים בידיו לעבר כוח מג\"ב המוצב בשער שכם, וניסה לדקור שוטר. איש מהלוחמים לא נפגע. חקירת המשטרה העלתה כי בעת שרץ לעבר הכוח, צעק \"אללה אכבר\", ואז ירו לעברו הלוחמים. דוברות המשטרה עדכנה: \"מחבל תושב ירדן הגיע מכיוון העיר העתיקה לשער שכם, שם הבחין בלוחמי מג\"ב במשימת אבטחה. הוא התקדם לכיוונם במהירות והניף בידו סכין. הלוחמים שפעלו במקצועיות ובערנות, זיהו אותו ונטרלו אותו\".\nהפיגוע בשער שכם בירושלים היה הראשון מחמישה פיגועים בסוף השבוע - האחרון שבהם היה הבוקר בחברון כאשר\nמגדוד 50, דקר אותו ופצע אותו קל. המחבל נורה למוות.\nאתמול בשעות אחר-הצהריים נפצע חייל נפצע קל בפיגוע דקירה במחסום ג'ילבר, גם כן בחברון. מחבל חמוש בסכין הגיע לעמדה, שמפרידה בין היישוב היהודי בחברון לשכונות הפלסטיניות, ודקר את הלוחם בפניו. הלוחם, גם הוא מגדוד 50 של הנח\"ל, הגיב בירי יחד עם חברו לעמדה לעבר המחבל - שנהרג. הפיגוע אתמול היה הראשון במחסום זה מאז הפיגוע שהסתיים בתקרית הירי במחבל המנוטרל על ידי אלאור אזריה.\nמוקדם יותר אתמול נורה ונהרג מחבל ירדני כבן 20, שרק שלשום נכנס לשטח ישראל, לאחר שרץ עם שתי סכינים בידיו לעבר כוח מג\"ב המוצב בשער שכם בירושלים וניסה לדקור שוטר. איש מהלוחמים לא נפגע. חקירת המשטרה העלתה כי המחבל, בשנות ה-20 לחייו, היה בעל תעודת זהות ירדנית, ובחיפוש על גופו נמצאה סכין נוספת. בעת שרץ לעבר הכוח, צעק \"אללה אכבר\", ואז ירו לעברו הלוחמים.\nבכניסה לקריית ארבע סוכל אתמול פיגוע נוסף - כשמחבל ניסה לדרוס נערים. במכונית ישבו גבר ואישה; הגבר נורה למוות והאישה נפצעה באורח קשה. שלושת הנערים נפצעו באורח קל. מדובר צה\"ל נמסר כי הכוח שאבטח את התחנה הגיב בירי לעבר המחבלים. מותו של המחבל, פראס חודור מהכפר בני נעים הסמוך לחברון, נקבע במקום. המחבלת בת ה-20 פונתה לקבלת טיפול רפואי בשערי צדק כשהיא במצב קשה עם פגיעת ירי בבטן. ברכבם אותרה סכין."}
{"article_id": "0,7340,L-4607641,00.html", "header_title": "אלאלוף מצטרף לכחלון: \"הדיור מדרדר לעוני\"", "full_text": "לאחר שאתמול הודיע שר התקשורת לשעבר על\nשל שגריר ישראל לשעבר בארצות הברית מייקל אורן, הציג היום (ה') את השם החדש ברשימה המתגבשת - אלי אלאלוף, לשעבר ראש הוועדה למלחמה בעוני ומנכ\"ל קרן רש\"י. אלאלוף, בן 69, קיבל בעבר את פרס ישראל למפעל חיים.\nאלי אלאלוף מצטרף למפלגתו של כחלון צילום: רועי עידן\nבמסיבת עיתונאים שקיימו השניים בפארק קרסו בבאר שבע התייחס אלאלוף לסיבות שהובילו אותו להצטרף למפלגה: \"הכול התחיל מפגישה עם משה לפני כמה שנים כשהוא היה שר הרווחה. ראיתי שהוא שוחה בחומר בצורה בלתי רגילה. זו הייתה אהבה ממבט ראשון. תודה משה, שהסכמת שנפתח את הקמפיין המשותף. אני שמח וגאה להיות חייל שלך ואני קודם כול חייל של החברה שלנו.\n\"חוסן החברה שלנו מבוסס על כך שנתייחס לכל אזורי המדינה באופן שווה. עלינו לדאוג לרדוף אחרי צדק. החברה הישראלית מאוד מורכבת ואנחנו חייבים לפתח מנגנון תשובות מיוחדות לכל אחת מהאוכלוסיות המרכיבות את המדינה שלנו. מרכיב הדיור מדרדר לעוני. יותר מ-20 שנה שלא נבנה דיור ציבורי ולא הגדילו אותו. גם ההשתתפות בשכר דירה לא מאפשרת לשכור דירה אבל אף אחד לא התייחס לזה. פיתחו יישובים כאלה ואחרים ושכחו אותנו. אני גאה לגור בבאר שבע מפני שזו חברה מאוזנת. הפריפריה זה מושג שאנחנו חייבים לטשטש\".\nכחלון הוסיף: \"בעשור האחרון אנחנו רואים עלייה מתמדת במספר העניים במדינת ישראל. הגענו להישג המפוקפק של מקום שלישי בעוני בקרב המדינות המפותחות. אין לי ספק שהנהגה נכונה, עם רגישות מינימלית לשכבות החלשות ולצרכים של מעמד הביניים, היו מביאות אותנו למקום אחר, הרבה יותר מכובד. העוני וחוסר היכולת של זוגות צעירים להשיג דירה אלה בעיות של השכבות החלשות ומעמד הביניים אבל זו גם בעיה לאומית. הבעיה עולה למעלה. הבעיה פוגעת בחוסן הלאומי של מדינת ישראל. קיים כשל שכולנו חייבים לטפל בו.\n\"לא היה קל לגייס את אלי. הגעתי אליו הביתה וביקשתי ממנו - אלי, אסור שהניסיון, הידע והיכולת הנדירה שלך יתבזבזו. אנשים מהסוג שלך אסור שיהיו בבית. הקדשת את החיים שלך למלחמה בעוני ולמדינת ישראל ואני ממש שמח ומודה לך, לא רק בשמי. הרבה ילדים, צעירים, הורים משכבות המצוקה והביניים חייבים לך תודה. אין לי ספק שההצטרפות שלך תוביל אותנו בחזון חברתי וחינוכי של צמצום פערים\"."}
{"article_id": "0,7340,L-4514959,00.html", "header_title": "נפגעי השביתה בדואר: 'אין חופשה, הלך הכסף'", "full_text": "מושיקו רן מתכנן כבר יותר מחצי שנה חופשה עם אשתו בפריז, אבל בעקבות\nשנכנסה הבוקר (יום ד') ליומה השני התוכניות השתבשו והדרכון של בתם התינוקת נתקע בסניף. \"במוקד של הדואר אומרים שיש שביתה ולא נותנים שירות או פתרון. אם לא אמצא פתרון איאלץ להוציא דרכון בשדה התעופה במחיר מופקע של 1,000 שקל\".\nערימות דואר ממתינות בנתב\"ג צילום : דוברות רש\"ת\nעובדי הדואר פתחו אתמול בשביתה כוללת ללא הגבלת זמן, במחאה על כוונת ההנהלה לפטר 2,000 עובדים ולקצץ בשכרם של עובדים אחרים. ב\"דואר ישראל\" אמרו כי החברה מתמודדת עם מציאות פיננסית קשה שמחייבת תוכנית הבראה מקיפה, אולם ועד העובדים מסרב לקבל את הדברים וממשיך בפעולות המחאה.\nמושיקו, שתכנן לחגוג עם רעייתו את יום הולדתה ה-30 בפריז, נשמע אובד עצות. לדבריו, \"התוכנית הייתה לצאת עם הילדים לפריז מיד אחרי יום העצמאות. במשרד הפנים אומרים שאין מה לעשות, כי הדרכון של התינוקת כבר נשלח. רק על מלונות הוצאתי כבר יותר מ-8,500 שקל, ואם לא אצליח לסדר את העניין אפסיד את הכסף. אני מוכן לבוא ולקחת את הדרכון בעצמי, רק שיגידו לי לאן להגיע\".\nשביתת עובדי הדואר יצרה אי-סדר בנמל התעופה בן גוריון. במסופים הצטברו עשרות טונות של דואר שהגיע מחו\"ל ועדיין לא מוין. מנכ\"ל רשות שדות התעופה, יעקב גנות, פנה אתמול אל יו\"ר הסתדרות עובדי הדואר, אריאל יעקובי, וביקש ממנו להחריג את עובדי הדואר העובדים במסופי הגבול השובתים, אולם הפנייה טרם זכתה להתייחסות.\nערימות דואר ממתינות בנתב\"ג צילום : דוברות רש\"ת\nקורבן נוסף לשביתה הוא אוהד ברנדלשטיין מנשר, שהזמין חופשה באילת לשבוע הבא, אך השובר המיוחל עדיין לא הגיע. \"זה שלוש שנים שאני נוסע עם סוכנות לתיווך יחידות דיור באילת. בבית המלון רוצים את השובר המקורי, ולכן החופשה עלולה לרדת לטמיון. לא מוכנים לקבל עותק ודורשים שאגיע פיזית לבעל יחידת הדיור ושהוא יחתום לי על ייפוי כוח עם חתימה של עורך דין. בדואר אמרו לי שאין להם יכולת\nיו\"ר ועד עובדי הדואר, שמעון פרג'ון, אמר אתמול לאולפן ynet כי \"אנחנו יכולים להגיד בגאווה שבשנים האחרונות אנחנו עושים הכול כדי לתת שירות לאזרחי מדינת ישראל, לא נגענו ולא פגענו בציבור. כרגע הכתובת על הקיר היא שבעוד חודשיים-שלושה לא תהיה חברת דואר בכלל. אנחנו נאבקים על מקום פרנסתנו וקיומה של חברת הדואר\".\nבחברת \"דואר ישראל\" אמרו היום כי \"לצערנו, ארגון העובדים מסרב להתאים את עצמו לאתגרים שעומדים בפני החברה בעולם החדש, שבו כמויות הדואר הנשלחות פוחתות באופן משמעותי משנה לשנה. הנהלת החברה הגישה לארגון העובדים ולהסתדרות תוכנית הבראה הוגנת, המתחשבת בזכויות\nהעובדים. במקום לשבת ולדון על התוכנית במטרה לשמור על מקור פרנסתם של 7,000 עובדי החברה, בוחר ארגון העובדים בדרך לוחמנית שרק תגדע את מקור פרנסתם של העובדים, ותפגע בציבור הלקוחות. אנו קוראים לארגון העובדים לפעול בשיתוף עם ההנהלה על מנת להביא את החברה למסלול של צמיחה וקדמה\".\nבוועד עובדי הדואר אמרו היו כי \"עם התחלת השביתה הוקמה ועדת חריגים וכבר ניתנו אישורים גורפים במשלוח בחינות בגרות, הנצחת חללי צה\"ל ומשלוחי תרופות וציוד רפואי וקבלת דרכונים לצרכים רפואיים. בנוסף ישנה ועדה פעילה שמטפלת בפניות כלליות וחלק כבר אושרו. אנחנו מקווים שהמשא ומתן ילך בצורה טובה ומאוד לא רוצים לפגוע בציבור אבל מבחינתו זה מאבק על החיים של עובדי הדואר. כולנו רוצים שתהיה התקדמות והיציאה לשביתה הייתה מבחינתו צעד אחרון כי לא נשארה ברירה אחרת\"."}
{"article_id": "0,7340,L-4514833,00.html", "header_title": "חשש בפורדיס: \"הסלמה תגרור תגובות קשות\"", "full_text": "ביום שאחרי\n,\n\t הושבתה הבוקר (יום ד') כליל הפעילות ביישוב. ההשבתה כוללת את כל בתי הספר, בתי העסק והשירותים הציבוריים. השייח עבד אלרחמאן אבו אלהיג'א אמר: \"התושבים נענו להשבתה, אני מקווה שזה יגרום למיגור התופעה\".\nח\"כ הרצוג בביקורו בפורדיס\nאתמול לפנות בוקר הבחינו תושבים כי על קיר מסגד ביישוב רוסס מגן דוד ונכתב: \"מסגדים סוגרים במקום ישיבות\". במקביל גילו תושבים כי צמיגי עשרות כלי רכב נוקבו. ביישוב החליטו להימנע ממחיקת הכתובות שרוססו על המסגד ומשעות הבוקר הגיעו כמה מבקרים למקום והביעו סלידה מהמעשה.\nח\"כ הרצוג בביקורו בפורדיס\nאל היישוב המשיכו להגיע אזרחים שביקשו לגנות את תופעת ההתנכלות לערביי ישראל. ראש הוועד העממי בג'סר א-זרקא, סאמי עלי, שהגיע אף הוא ליישוב השכן אמר: \"אני מאשים את המשטרה ברשלנות ובכך שהיא משחררת את הפושעים ואת מבצעי פעולות 'תג מחיר'. האחריות על העלייה בפעולות מוטלת על המשטרה והממשלה. לא עושים די למגר את הנגע והפשע הזה – דבר שהביא להתרחבות כנופיות הטרור נגד הערבים\".\nעלי אמר עוד כי \"אותן כנופיות לא פועלות לבד, אלא בחסות ובתמיכת אישים וארגונים יהודיים גזענים וקיצוניים. אלה אבות רוחניים לאותם פושעים, הם מזינים אותם בשנאה, קנאה וגזענות והאנשים בשטח מתרגמים אותה הלכה למעשה נגד הערבים והמקומות הקדושים למוסלמים ונוצרים. הארגונים האלה מנסים לערער על קיומנו ומטמיעים מסרים גזעניים שלפיהם האזרחים הערבים לא שווים ונטולי זכויות\".\nראש המועצה מרעי, שנפגש הבוקר עם יו\"ר האופוזיציה ח\"כ יצחק (בוז'י) הרצוג, אמר כי בכוונתו להיפגש היום עם ראש הממשלה בנימין נתניהו. \"הוא צריך להבטיח לי שהם יטפלו במטורפים\", אמר מרעי. \"אנחנו יישוב שקט, ועשיתי הרבה דברים למען דו-קיום ושכנות טובה. אנחנו לא רוצים להיגרר אחרי אנשים מטורפים, ורוצים להגיד שאנחנו יותר חזקים מהם ולא נרשה להם להרוס את היחסים. אני מקווה שהשר לביטחון הפנים והמפכ\"ל יגיעו לאנשים שעומדים מאחורי 'תג מחיר'\".\nח\"כ הרצוג אמר לאחר פגישתו עם ראש המועצה: \"באתי לכאן לא כאופוזיציה ולא כקואליציה, אלא בגלל שכל עם ישראל הזדעזע ומתקומם וכועס על התופעה הפסולה והאיומה של 'תג מחיר'. בשנים האחרונות היו מאות מקרים של פשעי שנאה, ואני יודע שהמשטרה, השב\"כ וכוחות הביטחון עושים הכול, אבל צריך לתת להם כלים כמו במלחמה בטרור\".\nהרצוג אמר עוד: \"זה טרור. אני אומר את זה למערכת המשפטית ולכל מי שמנסה ללבות אש על בסיס אמונה דתית, כשהוא מלבה אש זרה שמקומה לא בארץ ישראל. אנחנו יודעים שפורדיס מוגדרת גן עדן כי כאן יש דו-קיום והיום באנו כדי לחזק את האווירה ולגנות את התופעה המטורפת. נקווה שהממשלה תחליט סוף סוף לתת כלים של מלחמה בטרור\".\nובזמן שבפורדיס שובתים, קבלן ערבי מנצרת שהחנה את רכבו באזור התעשייה ביקנעם התלונן הבוקר כי נוקבו שני צמיגים ברכב וכי רוסס עליו מגן דוד. זהו המקרה החמישי בחודש האחרון שבו מתנכלים לרכוש של תושבי המגזר הערבי ביקנעם. טרם נעצרו חשודים במעשה חרף מאמצי המשטרה והשב\"כ.\nאמש התקיימה בפורדיס\nגדולה שבה השתתפו 2,500 בני\nאדם. גם השכנים מזכרון יעקב באו למחות והניפו כרזות שעליהן נכתב בין היתר: \"תומכים בכם שכנים\", \"ביבי, בנט ולפיד – תעצרו את הפושעים\", ו-\"תג מחיר – טרור\". בשלב מסוים הגיעו כ-150 מפגינים לצומת פורדיס והמשטרה שקלה לסגור את כביש 4.\nנשיא המדינה שמעון פרס שוחח אתמול עם ראש המועצה מרעי, וגינה בחריפות את האירוע. \"אני מתנצל בשם אזרחי המדינה בפני התושבים שנפגעו\", אמר לו. \"נעשה הכול כדי לשמר את היחסים הטובים בין יהודים לערבים בכפר ובסביבתו. נתאמץ למצוא את האשמים ולהעמיד אותם לדין. פעולות נתעבות אלו עומדות בניגוד לאמונה והמוסר היהודי\"."}
{"article_id": "0,7340,L-4855743,00.html", "header_title": "פיגוע חמישי תוך יממה: חייל נדקר בחברון ונפצע קל", "full_text": "זירת הפיגוע בחברון\nמחבל הסתער הבוקר (שבת) על חייל מגדוד 50 של הנח\"ל ב\n,\n\t סמוך לתל רומיידה, דקר אותו ופצע אותו באורח קל. החיילים במקום פתחו באש וחיסלו את המחבל. מדובר באירוע טרור חמישי ב\n:\n\t אתמול נפצע חייל נוסף בפיגוע דקירה במחסום ג'ילבר שבחברון שעות ספורות לאחר\nבשער שכם בירושלים, פיגוע דריסה בכניסה לקריית ארבע ויידוי אבנים לעבר אוטובוס בכביש 1.\nמתחקיר ראשוני של הפיגוע עולה כי המחבל, חאתם שאלודי, בן 25 מחברון, התקרב לחיילים בחסם תמר שבתל רומיידה, ונדרש על ידם למסור תעודת זהות לבדיקה. הוא העביר לחיילים פיסת נייר, ותוך כדי הוציא סכין והסתער על החייל בדקירות. החייל פונה לקבלת טיפול רפואי בבית החולים שערי צדק בירושלים.\nאתמול בשעות אחר-הצהריים נפצע חייל נפצע קל בפיגוע דקירה במחסום ג'ילבר, גם כן בחברון. מחבל חמוש בסכין הגיע לעמדה, שמפרידה בין היישוב היהודי בחברון לשכונות הפלסטיניות, ודקר את הלוחם בפניו. הלוחם, גם הוא מגדוד 50 של הנח\"ל, הגיב בירי יחד עם חברו לעמדה לעבר המחבל - שנהרג. הפיגוע אתמול היה הראשון במחסום זה מאז הפיגוע שהסתיים בתקרית הירי במחבל המנוטרל על ידי אלאור אזריה.\nמוקדם יותר אתמול נורה ונהרג מחבל ירדני כבן 20, שרק שלשום נכנס לשטח ישראל, לאחר שרץ עם שתי סכינים בידיו לעבר כוח מג\"ב המוצב בשער שכם בירושלים וניסה לדקור שוטר. איש מהלוחמים לא נפגע. חקירת המשטרה העלתה כי המחבל, בשנות ה-20 לחייו, היה בעל תעודת זהות ירדנית, ובחיפוש על גופו נמצאה סכין נוספת. בעת שרץ לעבר הכוח, צעק \"אללה אכבר\", ואז ירו לעברו הלוחמים.\nבכניסה לקריית ארבע סוכל אתמול פיגוע נוסף - כשמחבל ניסה לדרוס נערים. במכונית ישבו גבר ואישה; הגבר נורה למוות והאישה נפצעה באורח קשה. שלושת הנערים נפצעו באורח קל. מדובר צה\"ל נמסר כי הכוח שאבטח את התחנה הגיב בירי לעבר המחבלים. מותו של המחבל, פראס חודור מהכפר בני נעים הסמוך לחברון, נקבע במקום. המחבלת בת ה-20 פונתה לקבלת טיפול רפואי בשערי צדק כשהיא במצב קשה עם פגיעת ירי בבטן. ברכבם אותרה סכין.\nזירת הפיגוע בחברון\nכוחות צה\"ל הציבו חסימות נושמות (מעבר אחרי בידוק; י.ז.) בכניסות לעיירה בני נעים שממנה יצא המחבל שדרס בקריית ארבע, במטרה למנוע יציאה של מפגעים נוספים מהמקום. בצה\"ל אומרים כי החסימות בבני נעים הינן הרמטיות, זולת מקרים הומניטריים. בצה\"ל שיבחו את לוחמי גדוד 50 של הנח\"ל וציינו כי מנעו תוצאות קשות יותר.\nזמן קצר אחרי הפיגוע ליד קריית ארבע, יודו אבנים ובקבוק צבע על אוטובוס בכביש 1 בירידה מירושלים לכיוון מעלה אדומים. הנהג נפצע קל מרסיסי זכוכית ופונה לקבלת טיפול רפואי, כוחות משטרה במקום פתחו בסריקות אחרי חשודים.\nבצה\"ל לא זיהו אתמול קשר ישיר בין ניסיון הפיגוע בשער שכם בירושלים לבין הפיגועים בחברון, אך החשש הוא שרצף פיגועי ההשראה בידי מחבלים בודדים, כפי שאירע אתמול תוך שעות ספורות, יחל מחדש ואולי אף יקדים את\nלפיהן גל הטרור יתחדש עם תחילת חגי תשרי - כפי שקרה כמה פעמים בחגים יהודים או מוסלמים בשנים האחרונות, ואשתקד בפרט.\nזו הסיבה שהוחלט על הטלת כתר מוחלט, פרט למקרים הומניטריים, על העיירה הגדולה בני נעים שנמצאת מזרחית לחברון. מהעיירה, שניפקה כבר מספר גדול של מחבלים בשנה האחרונה, יצא גם המחבל שניסה לדרוס נערים בצומת אליאס הסמוכה לחברון, אך נורה ונהרג. החשש הוא שמי מקרובי משפחתו ינסה לפגע כנקמה, או לצאת בהשראתו לדקור ישראלים.\nאתמול אחר הצהריים פרסמה לשכתו של יו\"ר הרשות הפלסטינית אבו מאזן הודעת גינוי בעקבות הריגתם ופציעתם של המחבלים בפיגועים השונים במהלך היום - והגדירו זאת כהוצאה להורג. \"הפשעים והרציחות מאשרים מחדש שפניה של הממשלה הישראלית להסלמה ולהתעלמות מהמאמצים הדיפלומטיים, שמטרתם לצאת מהקיפאון המדיני הנוכחי. זוהי התגובה הישראלית למאמצים הבינלאומיים\"."}
{"article_id": "0,7340,L-4853378,00.html", "header_title": "שגריר ארה\"ב: הסכם הסיוע יכסה את צורכי הביטחון של ישראל עד 2029", "full_text": "כך אמר אתמול בערב (א') שגריר\nבישראל\n\t דן שפירו, בערב הפתיחה של הכנס הבינלאומי ה-16 של המכון למדיניות נגד טרור במרכז הבינתחומי. במהלך הערב נערך טקס זיכרון לציון פיגועי\n.\nשפירו ציין כי אחרי אותו יום חלקו בעלות הברית לא רק את הצער אלא גם את הנחישות להכות באויביהן המשותפים. \"זו הסיבה שנאט\"ו הפעילה את סעיף 5 בפעם הראשונה פחות מ-24 שעות לאחר מכן. היום טרוריסטים יודעים שארה\"ב ובעלות בריתה לא רק אבלות יחד, אלא גם נלחמות יחד להכות באויב\".\nשפירו בטקס לציון יום השנה לאסון התאומים\nשפירו אמר כי בשנים האחרונות השקיעה ארה\"ב במערכות כיפת ברזל, שרביט קסמים וחץ מיליארדי דולרים. \"ההצלחה האדירה של כיפת ברזל במהלך צוק איתן יירטה 700 רקטות באזורים מיושבים והצילה אינספור חיים בשני צדי הסכסוך. המלחמה בטרור חייבת להסתגל כל הזמן לאיומים משתנים. לכן צה\"ל ומשרד ההגנה מתמקדים באיום החדש: איום המנהרות, ומפתחים טכנולוגיה נגד מנהרות המתקדמת ביותר בעולם, וארה\"ב מספקת יותר מ-40 מיליון דולר לישראל\".\nלצד דבריו של שפירו מפרסם ה\"וושינגטון פוסט\" כי הבית הלבן משהה את החתימה על ההסכם בשל מחלוקת עם הקונגרס האמריקני, ובראשו הסנאטור הרפובליקני לינדזי גרהאם, שמקדם חקיקה להגדלת סכום הסיוע לישראל ל-3.4 מיליארד דולר - סכום גבוה מזה שהועלה במשא ומתן בין המדינות.\n\"ראש ממשלת ישראל אמר לי שהממשל האמריקני מסרב לחתום על עסקת הסיוע אלא אם אסכים לשנות את הסכום בחזרה ל-3.1 מיליארד\", אמר גראהם, יו\"ר ועדת המשנה להקצבות הסנאט, המפקחת על תקציב החוץ. \"אני חש פגוע מכך שהממשל מנסה להשתלט על הליך ההקצבות. אם הם לא אוהבים את מה שאני עושה, הם יכולים להטיל וטו על העסקה\".\nבאפריל עמד גרהאם בראש רשימה של 83 סנאטורים שחתמו על מכתב שתומך בהגדלת הסיוע לישראל - מכתב שנדחה על הסף על ידי הבית הלבן. \"על רקע העלייה הדרמטית באתגרי הביטחון שאיתם מתמודדת ישראל אנחנו מוכנים לתמוך בהסכם שיגדיל את הסיוע, ויספק לישראל את המשאבים הדרושים כדי להגן על עצמה ולשמר את יתרונה האיכותי\", כתבו הסנאטורים.\n\"ארה\"ב נלחמת בטרור בעוצמה מאז 9/11\", הוא הדגיש. \"היו לנו הצלחות אדירות. כוחות הביטחון והמודיעין סיכלו עשרות מזימות. הצבא פגע ברשתות טרור. חיסלנו את אוסאמה בן לאדן, אבל כפי שהנשיא אמר הבעיה לא נפתרה. אף אחד ממנהיגי דאעש לא בטוח, כפי שאמר אובמה, ונמשיך לרדוף אותם. האם אנחנו מרוצים? הנשיא אמר שאם אתה מרוצה זה אומר שהבעיה נפתרה, והיא לא.\n\"אנחנו ממשיכים לקחת ברצינות את האיומים של\n,\n\t חמאס וחיזבאללה, ואין לנו אשליות לגבי ההשפעות המסוכנות וההרסניות של איראן באזור ותמיכתה בארגוני טרור. יש מקום לאופטימיות. אנחנו פה עם סט ערכים משכנע יותר מהשנאה והפחד של הטרור\"."}
{"article_id": "0,7340,L-4857520,00.html", "header_title": "בצל עצרת האו\"ם: נתניהו ייפגש מחר עם אובמה", "full_text": "ראש הממשלה\nייפגש מחר (יום ד') בניו יורק עם נשיא ארצות הברית\nלפגישה האחרונה ביניהם בקדנציה של אובמה. בישראל מייחסים חשיבות רבה לפגישה שתוכל להבהיר אם פניה של ישראל לתיאום עם הנשיא האמריקני בארבעת החודשים האחרונים לכהונתו בכל מה שנוגע לנושא הישראלי-פלסטיני, או לסוג של עימות.\n\"ישראל לא יכולה להמשיך לכבוש\". אובמה, היום\nואולם, גם אם אכן אובמה רוצה לקבע מורשת, לא ברור איזה מישור הוא ינקוט. ישנן כמה אפשרויות. האפשרות הראשונה היא תמיכה אמריקנית נחרצת ב\n.\n\t אפשרות שנייה היא החלטה אמריקנית שלא להטיל וטו על היוזמה הצרפתית אם תבוא להצבעה במועצת הביטחון. אפשרות שלישית היא החלטה אמריקנית שלא להטיל וטו על החלטה שמגנה את ההתנחלויות, והאפשרות הרביעית היא נאום מורשת של אובמה שבו יגדיר את הפרמטרים שהוא חושב שהם הנכונים בהקשר הישראלי-פלסטיני. בנאום כזה אובמה יכול להציג את העמדות הידועות שלו, שלפיהן ישראל צריכה להפסיק את ההתנחלויות וללכת למשא ומתן על בסיס קווי 67' וחילופי שטחים, והפלסטינים צריכים לוותר על זכות השיבה ולכבד את צורכי הביטחון של ישראל.\nגורם ישראלי בכיר אמר כי לנאום כזה אין משמעות מעשית והוא לא באמת יזיק. לדבריו, החשש בירושלים מנאום הוא פחוּת מהחשש לגבי תמיכה ביוזמה הצרפתית או אי הטלת וטו על החלטה שמגנה את ההתנחלויות. כמו כן, ניתן לשער כי אובמה יבקש מנתניהו הבהרות לגבי\n,\n\t שהאמריקנים מסתייגים ממנה על רקע המתיחות שלהם עם פוטין.\nעם המראתו לארה\"ב אמר נתניהו: \"אנחנו בשבוע מדיני חשוב מאוד למדינת ישראל. אני יוצא עכשיו לארצות הברית, אפגש שם תחילה עם הנשיא אובמה ואודה לו על הסיוע הביטחוני הגדול והחשוב למדינת ישראל לעשור הקרוב. לאחר מכן אשא דברים בעצרת האו\"ם. אגיד שם את דברה של ישראל, את האמת של ישראל, את הצדק של ישראל, וגם את הגבורה של ישראל – הגבורה של החיילים והחיילות שלנו, של השוטרים והשוטרות שלנו, של האזרחים והאזרחיות שלנו, שנאבקים מאבק בלתי מתפשר בטרור האכזר. אני מצפה מהקהילה הבינלאומית אמת מידה אחידה במלחמה בטרור. כל הקהילה הבינלאומית אומרת היום שצריך להילחם בטרור בנחישות ובאופן בלתי מתפשר. ובכן, הם חייבים לתמוך גם במאבק הנחוש והבלתי מתפשר בטרור, והבהירות המוסרית הזאת נחוצה כדי להילחם בטרור וגם כדי לנצח אותו\".\nבמהלך עצרת האו\"ם צפוי נתניהו להיפגש עם שורת מנהיגים מאפריקה, בהם כנראה גם נשיא צ'אד אידריס דבי. צ'אד היא מדינה מוסלמית באפריקה שמנהלת מגעים עם ישראל לקראת חידוש היחסים הדיפלומטיים. כמו כן, ייפגש נתניהו עם ראש ממשלת אוסטרליה מלקולם טרנבול. ייתכנו גם פגישות צד עם מנהיגים נוספים. נתניהו ינאם באו\"ם ביום חמישי.\nבמקביל, הסנאטור הרפובליקני לינדזי גרהאם, יו\"ר ועדת המשנה להקצבות הסנאט שתמך בהגדלת הסיוע לישראל ובפועל עיכב את חתימת ההסכם, מתח ביקורת חריפה על ראש הממשלה בנימין נתניהו בשבוע שעבר. כעת הוא גייס שלושה סנאטורים בכירים נוספים. לצד גרהאם, הודיעו היום גם קלי איוט, ג'ון מקיין וטד קרוז כי יפעלו לשנות חלקים מההסכם הביטחוני הענק, וכי ברצונם להוסיף לישראל תקציב בגובה 1.5 מיליארד דולר במסגרת חוק שיועבר בהמשך השנה בקונגרס.\n\"מדובר ברגע דרמטי ביותר במסגרת יחסי ישראל-ארה\"ב בין הדונגרס למדינת ישראל\", אמרו הסנאטורים במסיבת עיתונאים משותפת. \"הקונגרס לא יישב בצד\". הארבעה הצהירו כי הם מתנגדים לסעיף בהסכם שלפיו ישראל לא יכולה לבקש מימון נוסף מעבר למה שהוסכם, וכי הם מתנגדים להסכמה מצד ישראל להשיב כל כסף שיישלח אליה מעבר לסיוע בגובה 3.8 מיליארד דולר שעליו הוסכם."}
{"article_id": "0,7340,L-4855693,00.html", "header_title": "לקראת החגים: חשש בצה\"ל מחידוש גל הטרור", "full_text": "זירת הפיגוע בחברון, אתמול צילום: TPS\nבצה\"ל לא מזהים קשר ישיר בין ניסיון הפיגוע בשער שכם בירושלים לבין הפיגועים בחברון, אך החשש הוא שרצף פיגועי ההשראה בידי מחבלים בודדים, כפי\n,\n\t יחל מחדש ואולי אף יקדים את ההערכות במערכת הביטחון לפיהן גל הטרור יתחדש עם תחילת חגי תשרי - כפי שקרה מספר פעמים בחגים יהודים או מוסלמים בשנים האחרונות, ואשתקד בפרט.\nזו הסיבה שהוחלט על הטלת כתר מוחלט, פרט למקרים הומניטריים, על העיירה הגדולה בני נעים שנמצאת מזרחית לחברון. מהעיירה, שניפקה כבר מספר גדול של מחבלים בשנה האחרונה, יצא גם המחבל שניסה לדרוס נערים בצהריים בצומת אליאס הסמוכה לחברון, אך נורה ונהרג. החשש הוא שמי מקרובי משפחתו ינסה לפגע כנקמה, או לצאת בהשראתו לדקור ישראלים.\nבאוגדת איו\"ש הוחלט שלא לתגבר בשלב זה את החטיבות המרחביות מעבר לכוחות התגבור הרגילים שמגיעים מדי סוף שבוע למרחבים, עם פוטנציאל גבוה לפיגועים. גדודי תגבור צפויים לחזק את האוגדה בסמוך לתחילת חגי תשרי בחודש הבא.\nיחד עם זאת, כוחות הביטחון השוטף באיו\"ש תודרכו להגביר ערנות, בעיקר בסיורים, במחסומים ובאזורי החיכוך, מחשש להדבקת פיגוע בפיגוע. באוגדת איו\"ש ציינו לטובה את גדוד 50 של הנח\"ל שאחראי בחודשים האחרונים על גזרת העיר חברון, ואתמול מנע בשתי התקריות בעיר תוצאות קשות יותר. הלוחם שנפצע בפניו מדקירת המחבל בחברון הספיק לירות לעברו ולהרוג אותו.\nמדובר בפיגוע הראשון בעמדה שחוצצת בין בתי היהודים בחברון לשכונות הפלסטיניות, מאז הפיגוע בנקודה שמיד אחריו התרחשה תקרית הירי של אלאור אזריה במחבל המנוטרל בחודש מרס האחרון. מאז העמדה שודרגה מבחינה הנדסית והוכנסו בה אלמנטים שיעודם להבטיח מרחק בין הפלסטינים הנבדקים לבין החיילים. בחטמ\"ר חברון מתחקרים כעת כיצד למרות השינויים בעמדה, שמנעו פיגועים בחודשים האחרונים, המחבל כן הצליח להגיע לטווח אפס מהחייל ולדקור אותו.\n\"כששמעתי את צעקות המחבל, הסתובבתי, זיהיתי שהוא מחזיק סכין, דרכתי את הנשק ויריתי\", כך תיארה ש', לוחמת משמר הגבול, את רגעי נטרול המחבל בירושלים.\nזירת הפיגוע בחברון, אתמול צילום: TPS\nלוחמי מג\"ב ושוטרים נוספים היו מוצבים גם אתמול בצהריים כדרך קבע במשימת אבטחה וביטחון בשער שכם, כשלפתע מחבל הגיח לעברם מכיוון העיר העתיקה בירושלים, ובידו סכין. \"אני, עם מפקדת המשימה ושוטר נוסף, היינו במשמרת בשער שכם,\nכשלפתע הבחנתי באדם מחזיק סכין וצועק 'אללה ואכבר'\", אמר לוחם מג\"ב, א'.\n\"ברגע ששמעתי את צעקות 'אללה אכבר', הסתובבתי וזיהיתי מחבל עם סכין\", סיפרה ש' והוסיפה: \"מיד הלכתי צעד אחורה, דרכתי את הנשק ויריתי בו\".\nהאירוע הסתיים כאמור עם נטרולו של המחבל, תושב ירדן בשנות ה-20 לחייו. בחיפוש שנערך על גופו נמצאה סכין נוספת. \"זה מה שמצופה מאיתנו כלוחמי מג\"ב, תפקידנו הוא לשמור על ביטחונם של האזרחים ולמנוע פגיעה בחפים מפשע\", סיכמה ש' את האירוע."}
{"article_id": "0,7340,L-4821090,00.html", "header_title": "פיוס עם טורקיה: הקבינט יאשר אחרי החתימה, בג\"ץ לא צפוי להתערב", "full_text": "במשרד המשפטים מבהירים הערב (ב') כי משרד היועץ המשפטי לממשלה ליווה את\nמבחינת תקפותם המשפטית. הבהרה זו מבטיחה כי אם יידרש, תגן מחלקת הבג\"צים בפרקליטות, על ההסכם אם תוגש עתירה לבג\"ץ נגד החוקיות שלו.\nנתניהו על ההסכם: \"אינטרס עליון\" צילום: רויטרס\nבג\"ץ מצדו צפוי לדחות את העתירות, בטיעון של \"אי שיפוטית מוסדית\" כלומר אי רצון להתערב בהחלטות מדיניות. כבר מחר יחתמו מנכ\"לי משרדי החוץ של ישראל וטורקיה על ההסכם. רק ביום רביעי הוא יגיע לאישור הקבינט ולמרות\nשכינה את ההתנהלות כ\"ביזיונית\", לנתניהו צפוי רוב.\nבדרך כלל, הסכם מדיני חייב להיות מובא לאישור מליאת הממשלה. במקרה של ההסכם עם טורקיה, הממשלה הסמיכה את הקבינט לנושא. תקנון הממשלה והכנסת קובעים שההסכם יונח על שולחן הכנסת בתוך 14 יום מים אישור על ידי הממשלה ויש חובה לקיים עליו דיון. אך לא נדרש אישור.\nניסיונות של ח\"כים מהימין, ברבות השנים, לחייב את הממשלה שכל הסכם או החלטת ממשלה לוויתור השליטה שלה בשטח כלשהו, להביא את ההסכם לאישור הכנסת לפני קבלת ההסכם או ההחלטה, כשלו. בעבר כשל גם ניסיון לקבוע כי כל הסכם שייחתם יכלול סייג שלפיו תוקפו מותנה באישורה של הכנסת כדי להבטיח כי גם אם תאלץ הממשלה לחתום על הסכם כאמור לפני אישורה של הכנסת, הוא לא יחייב את מדינת ישראל אלא לאחר אישורו בכנסת.\nבג\"ץ צפוי לאשר את ההסכם, גם אם אינו כולל את החזרת גופות החיילים הנעדרים שכן מאז קום המדינה מדיניות בג\"ץ היתה לא להתערב בהחלטות מדיניות-ביטחוניות של הממשלה בטיעון של \"אי שפיטות מוסדית\".\nבפסק הדין בענין העסקה לשחרור גלעד שליט כתבה הנשיאה דאז דורית ביניש: \"שחרור אסירים מצוי בליבת סמכותה של הממשלה, הן כמופקדת על הביטחון והן כאמונה על יחסי החוץ של המדינה, וככזו נתון לה שיקול דעת רחב, ואילו היקף הביקורת השיפוטית מצומצם ביותר\"."}
{"article_id": "0,7340,L-4855668,00.html", "header_title": "פיגוע רביעי היום: חייל נפצע קל מדקירה בחברון, המחבל חוסל", "full_text": "זירת הפיגוע בחברון צילום: TPS\nחייל נפצע אחה\"צ (יום ו') באורח קל בפניו בפיגוע דקירה במחסום ג'ילבר שבחברון. המחבל חוסל על ידי כוחות הביטחון. מדובר באירוע טרור רביעי\n,\n\t אחרי ניסיון דקירה בשער שכם, פיגוע דריסה בכניסה לקריית ארבע ויידוי אבנים לעבר אוטובוס בכביש 1.\nמתחקיר ראשוני שנערך בצה\"ל עולה כי בסמוך לשעה 16:50 מחבל חמוש בסכין הגיע לעמדת מחסום ג'ילבר, שמפרידה בין היישוב היהודי בחברון לשכונות הפלסטיניות, ודקר לוחם בפניו. הלוחם, מגדוד 50 של הנח\"ל, נפצע קל והגיב בירי יחד עם חברו לעמדה לעבר המחבל שנהרג. המחסום נסגר לתנועה בעקבות הפיגוע - הראשון במחסום זה מאז הפיגוע שהסתיים בתקרית הירי במחבל המנוטרל ע\"י אלאור אזריה.\nזירת הפיגוע בחברון צילום: TPS\nהפיגוע התרחש במחסום ג'ילבר למרות שינויים הנדסיים שנערכו בעמדה מאז חודש מרס האחרון, שבו נפצע לוחם בנקודה בתקרית אזריה - שינויים שנועדו להבטיח בידוק מאובטח ויעיל יותר של פלסטינים חשודים, כפי שאכן אירע בנסיונות פיגוע מאז. בחטמ\"ר חברון מתחקרים כעת כיצד המחבל אכן הצליח להתקרב לטווח אפס לחייל ולדקור אותו בפניו.\nמוקדם יותר מחבל ירדני כבן 20, שרק אתמול נכנס לשטח ישראל, נורה ונהרג בצהריים לאחר שרץ עם שתי סכינים בידיו לעבר כוח מג\"ב המוצב בשער שכם, וניסה לדקור שוטר. איש מהלוחמים לא נפגע. חקירת המשטרה בנוגע לניסיון הפיגוע ליד שער שכם העלתה כי המחבל, בשנות ה-20 לחייו, היה בעל תעודת זהות ירדנית, וכי בחיפוש על גופו נמצאה סכין נוספת. בעת שרץ לעבר הכוח, צעק \"אללה אכבר\", ואז ירו לעברו הלוחמים. רק אתמול הוא הגיע לישראל - ויממה לאחר מכן ניסה לפגע, וחוסל.\nבכניסה לקריית ארבע סוכל פיגוע נוסף - כשמחבל ניסה לדרוס נערים. במכונית ישבו גבר ואישה. הגבר נורה למוות והאישה נפצעה קשה. כך מסר דובר צה\"ל. שלושת הנערים נפצעו קל וטופלו. מדובר צה\"ל נמסר כי הכוח שאבטח את התחנה הגיב בירי לעבר המחבלים. מותו של המחבל, פראס חודור מהכפר בני נעים הסמוך לחברון, נקבע במקום. המחבלת בת ה-20 פונתה לקבלת טיפול רפואי בשערי צדק כשהיא במצב קשה עם פגיעת ירי בבטן. ברכבם אותרה סכין.\nכוחות צה\"ל הציבו חסימות נושמות (מעבר אחרי בידוק; י.ז.) בכניסות לעיירה בני נעים שממנה יצא המחבל שדרס בקריית ארבע, במטרה למנוע יציאה של מפגעים נוספים מהמקום. בצה\"ל אומרים כי החסימות בבני נעים הינן הרמטיות, זולת מקרים הומניטריים. בצה\"ל שיבחו את לוחמי גדוד 50 של הנח\"ל וציינו כי מנעו תוצאות קשות יותר.\nמהומה בחברון, זמן קצר לאחר הפיגוע\nניסיון הפיגוע בשער שכם צילום: הצלה יו\"ש\nזמן קצר אחרי הפיגוע ליד קריית ארבע, יודו אבנים ובקבוק צבע על אוטובוס בכביש 1 בירידה מירושלים לכיוון מעלה אדומים.\nהנהג נפצע קל מרסיסי זכוכית ופונה לקבלת טיפול רפואי, כוחות משטרה במקום פתחו בסריקות אחרי חשודים.\nאחה\"צ פרסמה לשכתו של אבו מאזן הודעת גינוי בעקבות הריגתם ופציעתם של המחבלים בפיגועים השונים במהלך היום - והגדירו זאת כהוצאה להורג. \"הפשעים והרציחות מאשרים מחדש שפניה של הממשלה הישראלית להסלמה ולהתעלמות מהמאמצים הדיפלומטיים, שמטרתם לצאת מהקיפאון המדיני הנוכחי. זוהי התגובה הישראלית למאמצים הבינלאומיים\"."}
{"article_id": "0,7340,L-4850727,00.html", "header_title": "\"אבו מאזן ונתניהו הסכימו לפסגה במוסקבה\"", "full_text": "לאחר חשיפת ynet על מגעים לפגישה, הנשיא הפלסטיני\nהסכים\n\t לקיים\nעם ראש הממשלה\nבמוסקבה. כך אמר אבו מאזן, לפי סוכנות הידיעות הרוסית אינטרפקס. הדיווח פורסם שעות לאחר שמלשכת ראש הממשלה נמסר כי נתניהו שוקל את הצעת ולדימיר פוטין לארח שיחות בין נתניהו לאבו מאזן ופתוח לשיחות \"בכל עת\". השיחות הישירות האחרונות בין ישראל לפלסטינים אירעו ב-2014, וקרסו.\nבדיווח מצוטט שגריר פלסטין ברוסיה, שטען כי הפגישה הייתה מיועדת להתקיים ב-9 בספטמבר, אך ישראל ביקשה לעכב זאת. דיווח זה פורסם בהמשך לחשיפה בשבוע שעבר על מגעים לפגישה בין ראש הממשלה ליו\"ר הרשות הפלסטינית באירוח נשיא רוסיה, כנראה במהלך אוקטובר. גם כעת, למרות ההסכמה לכאורה לשיחות ישירות, אבו מאזן מתעקש על הקפאת בנייה בהתנחלויות ודיון במועד ל\"סיום הכיבוש\" - לפני התנעת התהליך המדיני.\nהתפתחות זו הגיעה אחרי שנשיא מצרים, עבד אל-פתאח א-סיסי, חשף כי נשיא רוסיה הציע לארח פסגת שלום במוסקבה בין אבו מאזן לנתניהו. בעבר נחשף ב-ynet כי התנהלו מגעים לפגישת פסגה משולשת בין אבו מאזן, נתניהו וא-סיסי בקהיר, בניסיון להתניע את התהליך המדיני. כרגע כאמור מתנהלים מגעים מתקדמים לערוך את אותה פסגה דווקא במוסקבה בחסותו של פוטין.\nגורמים ישראליים ופלסטיניים העריכו בשבוע שעבר כי אבו מאזן מעדיף לערוך את הפסגה במוסקבה ולא בקהיר, בעקבות הניסיון המצרי לקדם את יוזמת א-סיסי להתנעת התהליך המדיני על חשבון היוזמה הצרפתית - שאותה הצד הפלסטיני היה נחוש לקדם."}
{"article_id": "0,7340,L-4659787,00.html", "header_title": "יוזמה צרפתית: שתי מדינות תוך 18 חודשים", "full_text": "לאחר שנשיא ארצות הברית\nאמר\nשבשנה הקרובה יושג הסכם בין ישראל לבין הפלסטינים - הצרפתים מנסים למלא את הוואקום שנוצר ומאיצים את המאמצים הדיפלומטיים שלהם בנוגע ליוזמה הצרפתית לחידוש המשא ומתן.\nשר החוץ הצרפתי לורן פביוס הגיש לאחרונה למדינות הליגה הערבית תוכנית מפורטת לחידוש המשא ומתן לשלום בין ישראל לבין הפלסטינים. התוכנית מתבססת על הקמת מדינה פלסטינית בקווי 4 ביוני 1967 עם חילופי שטחים חופפים בגודלם בהסכמה הדדית, תוך מתן מענה לצרכים הביטחוניים של ישראל.\nבהצעה החדשה קיצרו הצרפתים את משך הזמן שהקציבו בעבר למשא ומתן משנתיים ל-18 חודשים, בגלל הדרישה הפלסטינית. הצרפתים רוצים להשיג באמצעות השיחות \"פתרון צודק, בר-קיימא וגלובלי\" לסכסוך. במקרה של אי-הגעה לפתרון בתוך פרק זמן זה, תודיע צרפת שהיא תכיר רשמית במדינת פלסטין. מקור צרפתי הסביר כי קיצור לוח הזמנים הוכתב על ידי ההסלמה בשטחים וכן על ידי השאיפה לראות את היוזמה הזו מתקדמת עוד במהלך חלקה האחרון של כהונת\n.\nפגישת נתניהו ומוגריני צילום: אלי מנדלבאום\nהתוכנית הצרפתית קובעת כי הצדדים יצטרכו להגדיר פרמטרים שמבטיחים את ביטחונן של ישראל ושל פלסטין, תוך שמירה יעילה של הגבולות, בלימת הטרור וזליגת אמצעי לחימה. הפרמטרים או המנגנון יצטרכו לכבד את ריבונות המדינה המפורזת הפלסטינית, לרבות נסיגה שלמה בשלבים של צה\"ל, בתקופת מעבר שעליה יוסכם. הצרפתים מדגישים כי לא מדובר בעוד הסכם ביניים אשר ידחה לעתיד בלתי ידוע את סיום הכיבוש - אלא בהסדר סופי.\nבעניין אחר שהוא קריטי לפלסטינים, התוכנית הצרפתית דורשת \"פתרון צודק, מאוזן וריאלי לסוגיית הפליטים\", תוך הדגשה שהוא יצטרך להישען על \"מנגנון פיצוי\". לגבי ירושלים, הנוסח הצרפתי עמום ומתייחס לצורך בהפיכתה לבירת שתי המדינות העתידיות.\nהתוכנית הצרפתית קוראת ליישם את עקרון שתי המדינות לשני עמים תוך דרישה להכרה באופייה היהודי של המדינה. דרישה זו נדחתה עד כה על הסף על ידי הפלסטינים ונתפשת כהתקרבות לעמדה הישראלית.\nהעיתון לה פיגארו דיווח כי טיוטת התוכנית הצרפתית הועברה באופן בלתי רשמי גם ללונדון ולמדריד.\nבכל מקרה התוכנית לא תוגש לפני 30 ביוני, הדד ליין שנקבע למגעים של המעצמות עם איראן על\n.\n\t מקורות צרפתיים אמרו כי ארצות הברית היא זו שביקשה מהצרפתים לדחות את הגשת המסמך למועצת הביטחון, כדי שלא להקשות על סיום המגעים עם איראן. עם זאת הם הוסיפו ואמרו כי צרפת לא תמתין לנצח.\nבפגישה עם שרת החוץ של האיחוד האירופי פדריקה מוגריני אמר\nכי הוא מחויב לפתרון שתי המדינות. במהלך קמפיין הבחירות נסוג נתניהו מנאום בר אילן, אך כעת חזר למתווה שתי המדינות: \"אני רוצה שלום. אני לא בעד פתרון של מדינה אחת. אני תומך בחזון של שתי מדינות\". באותה הנשימה אמר נתניהו כי \"הפלסטינים חייבים להכיר במדינה יהודית. אני מחויב לשלום. נקטנו צעדים להקל על הפלסטינים. נמשיך בצעדים אלו. אני רוצה שלום שיסיים את הסכסוך אחת ולתמיד\"."}
{"article_id": "0,7340,L-4829229,00.html", "header_title": "לחץ בימין על נתניהו: חוק עמונה לוועדת שרים", "full_text": "כשברקע\nהנוגעת לפינוי היישוב\n,\n\t צפוי לעלות היום בוועדת שרים לחקיקה חוק ההסדרה המבקש להסדיר את מצבם של כמה ישובים ביהודה ושומרון. יישום החלטת בג\"ץ בנושא עמונה אמור להתקיים בחודש דצמבר, אולם בליכוד ובבית היהודי דוחפים למציאת פתרון ומנסים להפעיל לחץ על ראש הממשלה, בנימין נתניהו, להסדיר את מעמד הקרקעות הפרטיות שעליהן התמקמו עשרות משפחות. בעצם, החוק מהווה מעין חוק עוקף בג\"ץ שנועד להתמודד עם החלטת הפינוי.\nבהצעת החוק שמקדמים חברת הכנסת שולי מועלם (הבית היהודי) וחבר הכנסת יואב קיש (הליכוד) המבקשת לערוך הסדרה ופיצוי תומכים שרי הבית היהודי, בהם יו\"ר ועדת השרים איילת שקד, הליכוד וישראל ביתנו ואם היא תעלה לוועדת שרים מחר צפוי להיות לה רוב.\nאלא שמאחורי הקלעים עוד מתנהלות שיחות ויתכן שהדיון בהצעה יידחה בשבוע. יו\"ר כולנו, השר משה כחלון, ביקש שטרם ההצבעה בוועדת שרים, תעלה ההצעה לדיון בפורום ראשי מפלגות שמתקיים היום ורק לאחר שיקבלו הסכמות בקואליציה, תעלה ההצעה לוועדת השרים.\n\"שעון החול על קיומה של עמונה מתקדם והולך\", אמרה ח\"כ מועלם. \"אפשר להציל את היישוב מהריסה ולמנוע תקדים שיפגע במקומות נוספים באיו\"ש רק אם חוק ההסדרה יאושר. כאשר רוב החברים בוועדת השרים לענייני חקיקה תומכים בחוק, כולל שני שרים בעלי זכות וטו, אף אחד לא ירצה לקחת על עצמו את האחריות לנפילתו. על כן, אם אראה כי בכל זאת החוק צפוי ליפול בוועדת שרים, אמשוך אותו כדי להפעיל מאמצים אחרונים לקראת כינוס הוועדה האחרון למושב הקיץ\", אמרה.\nבהצעת החוק נכתב כי מרבית היישובים הוקמו בעידוד ממשלות ישראל ובמימונן ובשעה שהמשפחות שקבעו בהם את ביתם עשו זאת בתום לב ולא היו מודעים לעובדת הקמתם על קרקע פרטית. \"ביחס לחלק מהיישובים, גם רשויות המדינה שהיו מעורבות כאמור בהקמתם, לא היו מודעות לעובדת היות המקרקעין במקום מקרקעין פרטיים ואצל התושבים נוצרה במהלך השנים התחושה שהעיכובים בהסדרתם התכנונית הם עיכובים טכניים. על רקע מצגים אלו קבעו התושבים את משכנם ביישובים, בנו בהם את בתיהם, הקימו בהם את משפחותיהם והולידו בהם את ילדיהם\", נכתב בהצעה.\n\"מציאות זו דורשת הסדרה צודקת, מאוזנת והגונה וזו אינה יכולה לבוא בדרך של התעמרות בתושבי היישובים, הצגתם כעבריינים וכפורעי חוק, גירושם מהם והריסתם, שעה שכאמור נשלחו למקום בגיבוי המדינה ומשיקולים אסטרטגיים וביטחוניים\", נטען בהצע החוק.\nההצעה מבקשת להעניק את הפתרון הראוי בנסיבות המתוארות והוא \"פיצויים ביד נדיבה של בעלי המקרקעין המקוריים, הן בקרקע והן בכסף, והסדרתם התכנונית של הישובים במיקומם הנוכחי\". בשל אופיו האזרחי של החוק קובעת הצעת החוק כי שר הפנים יהיה אחראי על ביצועו."}
{"article_id": "0,7340,L-4852696,00.html", "header_title": "ארה\"ב: סרטון הטיהור האתני של נתניהו לא הולם", "full_text": "מחלקת המדינה האמריקנית דחתה אמש (יום ו') את דבריו של ראש הממשלה\n,\n\t שבסרטון שפרסם בעמוד הפייסבוק שלו טען כי ההתנגדות להתנחלויות ולהימצאותם של יהודים בגדה המערבית היא למעשה תמיכה בטיהור אתני.\nרה\"מ: התנגדות למתנחלים - כמו טיהור אתני\n\"אני בטוח שרבים מכם שמעו את הטענה שהקהילות היהודיות ביהודה ושומרון, הגדה המערבית, מהוות מכשול לשלום\", אמר נתניהו בסרטון. \"הרעיון הזה תמיד היה תמוה בעיניי, מאחר שאיש לא יטען ברצינות שקרוב לשני מיליון הערבים שחיים בתוך ישראל מהווים מכשול לשלום, כיוון שזה לא נכון. נהפוך הוא – הגיוון בישראל הוא סימן לפתיחותה ולנכונותה לשלום. אולם ההנהגה הפלסטינית דורשת מדינה פלסטינית בתנאי מקדים אחד: ללא יהודים. יש לכך ביטוי: הוא נקרא טיהור אתני, והדרישה הזו מקוממת\".\nנתניהו מתח ביקורת על הקהילה הבינלאומית בהקשר זה: \"מקומם עוד יותר שהעולם לא חושב שהדרישה הזו מקוממת. יש מדינות נאורות שאפילו מקדמות את השערורייה הזו. שאלו את עצמכם: האם אתם הייתם מקבלים טיהור אתני במדינה שלכם? טריטוריה ללא יהודים, ללא היספנים, ללא שחורים? ממתי צרות אופקים מהווה בסיס לשלום? טיהור אתני למען השלום זה מגוחך\".\nלאחר פרסום הסרטון אמר דוברת מחלקת המדינה אליזבת טרודו לכתבים בוושינגטון כי הממשל האמריקני \"מנהל שיחות ישירות עם ממשלת ישראל\" בנוגע לסרטון של נתניהו. \"אנחנו כמובן לחלוטין לא מסכימים עם הצגת הדברים כאילו אלה שמתנגדים להתנחלות או רואים בה מכשול לשלום קוראים באופן כלשהו לטיהור הגדה המערבית מיהודים. אנחנו מאמינים ששימוש בטרמינולוגיה כזו הוא דבר בלתי הולם ולא עוזר\", אמרה טרודו.\nהדוברת האמריקנית אמרה כי הרחבת ההתנחלויות של ישראל \"מעלה שאלות אמתיות לגבי כוונותיה ארוכות הטווח של ישראל בגדה המערבית\".\nאחמד מג'דלני, יועצו של נשיא הרשות הפלסטינית אבו מאזן, טען בתגובה כי דבריו של נתניהו בסרטון הם שקרים. \"אלה טענות מטופשות\", אמר. \"נתניהו הוא שמבצע טיהור אתני מדי יום ביומו בירושלים ובשטחים הפלסטיניים על-ידי כך שהוא מכריז על בנייה נוספת בהתנחלויות. ההתנחלויות הן מלחמה מתמשכת\"."}
{"article_id": "0,7340,L-4607389,00.html", "header_title": "רכש ראשון של משה כחלון: מייקל אורן", "full_text": "מצטרף ראשון לרשימת \"כולנו\" בראשות\nבאופן רשמי: שגריר ישראל לשעבר בארצות הברית\nצפוי להודיע אחר הצהריים (יום ד') כי יתמודד ברשימה לכנסת ה-20. את ההודעה ימסור יחד עם כחלון בבית ציוני אמריקה בתל אביב.\nמייקל אורן מצטרף ל\"כולנו\" של משה כחלון צילום: יוגב אטיאס\nבשיחות ובמפגשים שקיים אמר כחלון כי רשימתו תורכב ממועמדים שאינם פוליטיקאים, אלו שיביאו ניסיון עשיר בתחומים החברתיים והמדיניים. לאחרונה ניהל כחלון מגעים כמה אישים ובימים הקרובים הוא צפוי לחשוף דמויות נוספות מהתחום החברתי כלכלי, שבו התחייב להתמקד.\nאורן, תושב ירושלים שנחשב למקורב מאוד לנתניהו, שימש גם בכמה תפקידים בשירות הציבורי והצבאי. הוא נודע כבעל קשרים טובים בממשל האמריקני ובעת כהונתו מטעם משרד החוץ התמודד בהצלחה עם משברים שהתגלעו בין ישראל לארה\"ב, על רקע הבנייה בהתנחלויות. הוא מונה על-ידי נתניהו לשגריר ישראל בוושינגטון.\nאחרי הצגתו על ידי כחלון אמר אורן: \"אני מתייצב כאן לקחת אחריות. ישראל נמצאת במערכת בינלאומית סוערת ועלינו לנווט באחריות בין סכנות לאיומים על מנת להגיע ליעדנו - מדינה יהודית דמוקרטית חזקה משגשגת ומוערכת בעולם. המדינה נמצאת בצומת הכרעה קריטי. עלינו לשפר את תדמיתנו בעולם, שיראו אותה כמדינה יצירתית, צעירה ושוחרת שלום. מפלגת כולנו בהובלת משה מחויבת להביא שינוי של ממש בחברה וכלכלת ישראל.\n\"אנחנו נפעל לחזק את קשרינו עם ידינו בעולם בראש ובראשונה עם ארה\"ב. כמו כל ישראלי אני מבין כמה קריטיים היחסים שלנו עם האמריקאים. יש לה משמעות אדירה, קיומית, ואסור לנו לאבד אותה. אין תחליף לארה\"ב כבת בריתה של ישראל. ארה\"ב היא לא רק סיוע בכיפת ברזל, היא השותפה שלנו לעקרונות הדמוקרטיים ולנכונות להגן על חרותינו\".\nמוקדם יותר היום התייחס כחלון\n,\n\t בוועידת כלכליסט. הוא תיאר כיצד הוריו עבדו בפרך כדי להבטיח לילדיהם חיים טובים יותר, אך כיום \"אזרחי מדינת ישראל לא יכולים להסתכל בעיניים של הילדים שלהם ולהגיד, העתיד שלכם יהיה טוב יותר. הטרגדיה הגדולה כאן היא שאנחנו חיים במדינה עשירה. מדינה שמתעשרת אבל האזרחים לא מרגישים בזה. משהו בשיטה הכלכלית הזאת לא עובד. חייבים לשנות את זה\".\nאת הבחירות הבאות הגדיר כחלון \"לא על ימין ושמאל. הבחירות הבאות הן על צמצום פערים, על מתן הזדמנות שווה. הן יהיו על מנהיגות, על אומץ ועל חזון. הבחירות יהיו על קיומנו כעם, אנשים עובדים שלא יהיו עניים ויחיו בכבוד. אני מאמין שכולנו, גם המפלגה שהקמנו, נעשה את זה\"."}
{"article_id": "0,7340,L-4853756,00.html", "header_title": "ליברמן: \"מאחז עמונה לא יוכל להישאר במקומו\"", "full_text": "השר ליברמן באוניברסיטת אריאל צילום: אסף מגל\nיו\"ר ישראל ביתנו, שר הביטחון\n,\n\t התייחס הערב (יום ב') לסוגיית פינוי\n.\n\t \"אין שום סיכוי להשאיר את עמונה איפה שהוא בנוי היום בגלל פסיקת בג\"ץ כי רוב הבתים שם בנויים על קרקע פלסטינית פרטית\", אמר ליברמן במהלך דברים שנשא בפני סטודנטים באוניברסיטת אריאל. \"הדין על עמונה יהיה על כולם. גם על פולשים פלסטינים בסוסיא. נכבד את החלטות בית המשפט כמדינת חוק\". ynet העביר את המפגש בשידור חי.\nבחודש שעבר קיים היועץ המשפטי לממשלה אביחי מנדלבליט בלשכתו\n,\n\t שהוקמה בשנה שעברה על ידי שרת המשפטים איילת שקד, שלפיה יש להקים את ההתנחלות עמונה באדמות סמוכות למיקומה הנוכחי – במבנים נפקדים. במהלך הדיון, שבו השתתפו גם פרקליט המדינה שני ניצן, המשנים ליועמ\"ש, חברי צוות ההסדרה ונציג משרדי הממשלה הרלוונטיים, הבהיר מנדלבליט כי מדובר ב\"סוגיה משפטית כבדת משקל\", אך כי אין מניעה משפטית לבחון את הנושא.\nבדברים שנשא היום, קרא שר הביטחון לראש הממשלה\nלאמץ את עקרון חילופי השטחים בהסכם עתידי מול הפלסטינים. \"למה המשולש ואום אל פחם צריכים להיות חלק מישראל?\", אמר ליברמן בנאום שנשא במפגש עם סטודנטים באוניברסיטת אריאל. \"למה אני צריך לסבסד את ראאד סלאח ולשלם שכר לחנין זועבי? אני לא רואה סיבה למה שראש הממשלה לא יאמץ את העקרון, והגיע הזה שהוא והליכוד יאמצו את עקרון חילופי השטחים\".\nיו\"ר ישראל ביתנו הוסיף ואמר כי הוא לא מאמין בהסכם דו צדדי עם הפלסטינים, והתייחס גם ל\nובו האשים את הרשות הפלסטינית בכך שהיא מתנגדת להימצאות יהודים בגדה המערבית ובכך תומכת בטיהור אתני. \"שמעתי את ראש הממשלה עם כל הסרטון שלו\", אמר ליברמן. \"ועם כל הסערה ואני רוצה להתעלם מכל המונחים, אבל כרגע המודל שמוצע לנו זה המודל שתקום מדינה פלסטינית באמת הומוגנית מאה אחוז פלסטינים בלי יהודי אחד, ואמר אבו מאזן כמה פעמים באופן פומבי שהוא לא יסכים שבמדינה פלסטינית עתידית יהיה אפילו יהודי אחד\".\nהשר ליברמן באוניברסיטת אריאל צילום: אסף מגל\nליברמן הדגיש כי הוא, \"לא רוצה מדינה דו לאומית עם 4.5 מיליון פלסטינים נוספים כאזרחי מדינת ישראל. עיקרון שטחים תמורת שלום נכשל\".\nשר הביטחון התייחס באריכות גם למשפט\n.\n\t \"אני מצפה שבית הדין הצבאי יצליח להתעלם מכל הרעשים ויפסוק בהתאם לעובדות, בהתאם לאירועים כפי שהיו בלי קשר ללחצים משמאל או מימין\", אמר ליברמן. \"אנחנו בכל מקרה נעמוד לצדו של החייל, גם אם הוא טעה, גם כשחייל טועה אנחנו מחויבים לגבות ולתת לו את כל העזרה\". הקהל הגיב לדברים במחיאות כפיים.\nליברמן הוסיף ואמר בנושא אלאור אזריה כי \"במדינה דמוקרטית כל אדם, כל עוד לא הורשע בבית המשפט, הוא זכאי\". הוא הוסיף ואמר כי החיילים הם \"סך הכל חבר'ה צעירים בני 19-18 שהשחיקה במשך שנה ללא ספק נותנת את התוצאות\".\nיו\"ר ישראל ביתנו הוסיף ואמר כי\nהיא האיום הגדול ביותר על מדינת ישראל. הוא התייחס גם לנושאי דת ומדינה. \"אני לא דתי וגם לא אשתי\", אמר. \"עונג שבת שלי זה לראות משחק כדורגל ולשחק טניס. אני נהנה ממסעדה גם אם אינה כשרה. אני נגד הפרדת דת ומדינה כפי שיאיר לפיד דוגל. מי שמדבר על זה מדבר על מלחמת אזרחים. בין יהודים אין הפרדה בין דת ללאום. אצל יהודים אתה יהודי. אני כן בעד להפריד בין פוליטיקה לדת. אנחנו מחזיקים אלפי קומיסרים במועצות דתיות. איו צורך בהן. הרבנים פה יוצרים את הבעיות\".\nהוא הוסיף והתייחס בהקשר זה ל\n.\n\t \"איפה כל הפקחי בנייה\", שאל ליברמן, \"יש סך הכל במשרד הכלכלה 17 עובדים שהם פקחים בתחום הבנייה על 13 אלף אתרים בכל יהודה ושומרון, בכל המינהל האזרחי יש 25 פקחים. כמה משגיחי כשרות יש במדינת ישראל מישהו יודע? 18 אלף, אז זה ההבדל\".\nבעניין המלחמה בסוריה, אמר שר הביטחון כי לא ברור אם\nבין רוסיה וארצות הברית יחזיק מים, כלשונו. \"יש לי ספקות רבים\", אמר ליברמן שאמר כי עתידה של סוריה צפוי להיות דומה לזה של עיראק ותימן אם לא יהיו \"החלטות דרמטיות שישנו את המציאות\".\nיו\"ר ישראל ביתנו ביקר באוניברסיטה עם חברי סיעתו, ונועד במקום עם סטודנטים, חברי סגל ותושבי האזור. זאת הייתה הופעתו הראשונה של ליברמן בפני קהל במתכונת של שאלות-תשובות מאז שנכנס לתפקידו."}
{"article_id": "0,7340,L-4607644,00.html", "header_title": "דרישה לבנט: חייב חילונים במפלגתך לשמור שבת", "full_text": "העיתון \"בשבע\", מהמשפיעים והנפוצים בציבור הדתי ובימין, קורא לראשי המפלגה ולבוחריה לחייב את המועמדים הלא-דתיים מטעמה בשמירת שבת וכשרות בפרהסיה. בנוסף נקראת מפלגתו של\nלהתנגד בכל תוקף להכרה של המדינה בזוגיות חד-מינית.\n\"קשה יהיה לשמור על ערכיה ורוחה של הציונות הדתית במפלגה שנבחרים חילונים מטעמה מתייצבים באולפני טלוויזיה בשבת או מצטלמים לפייסבוק בעת טיול משפחתי בחג\", כתב שילה, המזוהה עם המחנה השמרני במגזר. לשיטתו, יש לחייב את החילונים המשתלבים בבית היהודי בשמירת מצוות בסיסיות בפרהסיה - באמצעות סעיף בחוקה או כנורמה ציבורית - בדומה למה שמקובל בנוגע לראשי ממשלה.\nבנוגע ל\"קהילת החד-מיניים\" כתב שילה: \"צריכה להיות לבית היהודי עמדה ברורה על פי תורת ישראל. איננו עוסקים בכפיית שמירת מצוות על הפרט, אבל אסור שמדינת ישראל תיענה לדרישה להכיר רשמית בזוגיות החד-מינית ולתת לה מעמד שווה לזה של זוגיות טבעית, נורמלית וכשרה\".\nמהבית היהודי נמסר: \"תודה על ההצעה. הבית היהודי נפתח לציבורים רחבים וכל אחד יחיה על פי דרכו\"."}
{"article_id": "0,7340,L-4607263,00.html", "header_title": "התנועה נגד האיסלאם שסוחפת גרמנים", "full_text": "יומיים אחרי\nבדרזדן נגד \"האיסלאמיזציה של המערב\",\nנמצאת בעיצומו של ויכוח ציבורי מהמשמעותיים ביותר שידעה זה שנים: מהצד האחד תנועת \"פגידה\" (\"פטריוטים גרמנים נגד האיסלאמיזציה של המערב\") שהולכת וצוברת כוח יוצא דופן, ומהעבר השני בכירי העולם הפוליטי והעסקי המזהירים מפני השלכותיה ומשווים אותה בפה מלא לניאו-נאצים.\nתנועת \"פגידה\" קמה רק לפני חודשיים, ובשבועות האחרונים החלה לקיים מדי יום שני בערב הפגנה נגד האיסלאם והמהגרים בעיר דרזדן. אם בשבוע הראשון השתתפו בהפגנה הזו רק כמה מאות בני אדם, בשבועות הבאים היא כבר הפכה להפגנת אלפים, והשיא - נכון לעכשיו - הגיע שלשום כש-17,500 גרמנים הפגינו שם נגד האיסלאם תוך שהם מניפים את דגלי גרמניה ומביעים דאגה לגורל ארצם. הפגנות קטנות יותר לתמיכה ב\"פגידה\" נערכו בשלוש ערים נוספות במערב גרמניה.\nגלוחי ראש ופעילים קיצונים.\nובכל זאת, תנועת \"פגידה\" גרמה מצד אחד להגברת הקול האנטי-איסלאמי בגרמניה, אבל מצד שני גם לחשבון נפש בשל עברה הנאצי של המדינה והשואה. רבים חוששים כי ההפגנות הן עדות לכך שהטאבו שהיה קיים בגרמניה על הבעת עמדות גזעניות בפומבי הולך ומתפוגג.\nהסערה סביב \"פגידה\" גדולה כל כך, עד שאפילו נשיא גרמניה, יואכים גאוק, יצא בנאום חג המולד שלו נגד התנועה העממית ההולכת ומתחזקת. עותק של הנאום שפורסם אתמול (הנאום עצמו ישודר מחר) מלמד כי גאוק יקרא לגרמנים להפגין חמלה ופתיחות כלפי פליטים המגיעים לגרמניה. גאוק טוען בנאום כי הוא מזהה בגרמניה נכונות גדולה מצד רבים לקבל את מבקשי המקלט, וכי מדובר ב\"סימן ברור של אנושיות\".\nגם נשיא התאחדות התעשיינים של גרמניה, אולריך גרילו, תקף אתמול את \"פגידה\" ואמר כי גרמניה, הכלכלה הגדולה ביותר באירופה, זקוקה לעוד מהגרים כדי להישאר תחרותית וכי עליה לקבל מבקשי מקלט נוספים. גרילו אמר כי \"פגידה\" פוגעת באינטרסים ובערכים של גרמניה: \"זה שנים שאנחנו מדינה של מהגרים, ואנחנו חייבים להישאר מדינה כזו\", אמר אמש לסוכנות הידיעות הגרמנית DPA, \"כמדינה משגשגת, וגם כנוצרים אוהבי אדם באשר הוא אדם, המדינה שלנו צריכה לקלוט פליטים נוספים\".\nגרילו תקף את המפגינים שנענים לקריאות \"פגידה\", ואמר כי הם ניאו-נאצים ושונאי זרים. לדבריו \"פגידה\" מנסה לנצל את הפחד מפני טרור איסלאמיסטי כדי להכתים את שמה של דת שלמה, והדבר בלתי מתקבל על הדעת. ההתאחדות שבראשה עומד גרילו מייצגת את האינטרסים הפוליטיים של יותר מ-100 אלף חברות בגרמניה, המעסיקות כשמונה מיליון בני אדם.\nגרילו הדגיש כי האוכלוסייה של גרמניה שמזדקנת במהרה זקוקה לזרם גדול של עובדים מוכשרים שיוכלו לתמוך בכלכלתה ובמערכת הרווחה שלה. \"המערכת הפוליטית צריכה לעשות מאמץ גדול יותר כדי לגרום לאזרחים לראות את ההזדמנויות וכדי להפחית את הפחד שלהם\", אמר. הגורם הבכיר ביותר לענייני הגירה בממשלת גרמניה, אידאן אוזוגוז, מסכים כי ברלין לא יכולה פשוט לחכות ש\"פגידה\" תתפוגג. \"אנחנו צריכים לעשות יותר כדי לחנך את האנשים\", אמר לסוכנות הידיעות הצרפתית AFP, \"זה לוקח יותר זמן, אבל יש לזה השפעה לטווח ארוך יותר\".\nאוזוגוז מייחס את התחזקותה של \"פגידה\" לשלל פחדים - מחששות אישיים מפני הידרדרות באיכות החיים, דרך החשש להפוך למיעוט אתני ועד הפחד המעורפל מהאיסלאם בכללותו.\nמול \"פגידה\" קמה בשבועות האחרונים תנועת נגד שהצליחה להוציא גם היא אלפים לרחובות. במינכן הפגינו שלשום אלפים, ממש בזמן שבו\nהתאספו 17,500 תומכי \"פגידה\" בדרזדן. שר החוץ הגרמני, פרנק וולטר שטיינמייר, בירך את המפגינים נגד \"פגידה\", ואמר ל\"דר שפיגל\" כי רוב הגרמנים מאמינים שאלה הבורחים ממלחמות אזרחים ומגיעים לגרמניה צריכים לקבל מקלט במדינה: \"גרמניה שמגלה סימפתיה ועוזרת היא הגרמניה שדרושה כעת\", אמר."}
{"article_id": "0,7340,L-4821059,00.html", "header_title": "ליברמן צפוי להתנגד להסכם עם טורקיה, שר בכיר אחר בקבינט תוקף: \"תהליך ביזיוני\"", "full_text": "נתניהו על ההסכם: \"אינטרס עליון\" צילום: רויטרס\nשר הביטחון אביגדור ליברמן צפוי להתנגד בהצבעה בקבינט להסכם עם טורקיה. בנוסף, שר בכיר אחר בקבינט תקף אחר הצהריים (ב') את ראש הממשלה בנימין נתניהו על כך שהסכם הפיוס ייחתם מחר, אך הוא יובא לאישור הקבינט רק ביום רביעי.\nלאחר ההכרזות של נתניהו היום ברומא ושל ראש הממשלה הטורקי בינאלי יילדרים באנקרה, מחר אמורים לחתום על ההסכם מנכ\"ל משרד החוץ דורי גולד ומקבילו הטורקי פרידון סניאורלו. ההסכם עצמו יגיע לאישור הקבינט רק ברביעי, מה שמייתר את ההליך לאור חתימת ההסכם כבר מחר. בשבוע שעבר נטען כי שר הביטחון אביגדור ליברמן, שהתנגד בעבר לנורמליזציה עם טורקיה, לא צפוי להתנגד בהצבעה. עם זאת, כעת ההערכה כי הוא דווקא יתנגד.\nישראל צפויה לשלם כ-21 מיליון דולר לקרן הומניטרית טורקית שתשלם פיצויים למשפחות הפעילים שנהרגו ונפצעו על המרמרה. בנוסף, שתי המדינות יחזרו לנורמליזציה מלאה וחילופי שגרירים. טורקיה נסוגה מהתנאי להסיר את המצור על עזה וישראל תאפשר לטורקיה להעביר ציוד וסיוע הומניטרי לעזה דרך נמל אשדוד. ישראל תתיר גם לטורקיה להקים בעזה בית חולים, מתקן התפלת מים ותחנת כוח.\nישראל נסוגה מהתנאי שמפקדת החמאס תסולק מאיסטנבול, אך טורקיה תתחייב שחמאס לא יוכל לפעול נגד ישראל משטח טורקיה. אתמול התייחס שר החוץ הטורקי מבלוט קאווסגולו לסוגיית חמאס ואמר כי חמאס לא מהווה בעיה לחתימת ההסכם.\nנתניהו אמר היום בעת ההכרזה על ההסכם ברומא כי הוא מגיע \"מתוך הבנה של הזירה הבינלאומית והבנת הצרכים הביטחוניים והכלכליים שלנו. שאלת הגז, פיתוח הגז וביצור המשק הישראלי מקודמים בהסכם הזה\", הבהיר נתניהו, ובנוגע למצור על עזה אמר כי \"שמירה על הסגר הביטחוני הימי מול רצועת עזה הוא אינטרס עליון שלנו. לא הייתי מוכן להתפשר עליו\".\nנוכח הביקורת על ההסכם אמר נתניהו: \"אני לא מנהל את המדינה לפי ציוצים וכותרות רגעיות, אלא לפי מה שטוב לביטחונה, לכלכלתה ולאינטרסים של ישראל. ההסכם חשוב, הוא לא חף מביקורת. שאלת הגז והצעדת המשק הישראלי מקודמים על ידי ההסכם. זה לא אומר שניכנס לירח דבש, אני לא מייפה את זה. אבל האינטרסים החיוניים שלנו מקודמים בו\".\nלדבריו, \"ישראל הגיעה להסכם בעל חשיבות אסטרטגית לביטחון, ליציבות האזורית, לכלכלת ישראל. העולם בטלטלה, המזרח התיכון בטלטלה והמדיניות שלי היא לייצר מוקדי יציבות באזור הבלתי יציב, הרוגש והסוער הזה. אנחנו עושים זאת עם שכנותינו הקרובות, מדינות ערביות, יוון וקפריסין, רוסיה, וגם עם טורקיה. וכמובן אנחנו עושים זאת בתיאום מלא עם בעלת בריתנו הגדולה ארצות הברית\".\nנתניהו הוסיף כי \"ישראל וטורקיה הן שתי מעצמות גדולות באזור והנתק לא הועיל לאינטרסים חיוניים שלנו ומנע מאיתנו לשתף פעולה באותם מקרים והיו לא מעט כאלה שבהם הוא התבקש\".\nבנוגע לקשריה של טורקיה עם חמאס והשאלות שמעורר ההסכם בשאלת הנעדרים השיב נתניהו: \"טורקיה לא שולטת בחמאס וגם לא מחזיקה בגופות. אם הייתה מחזיקה בהן, ייתכן שזה היה אפשרי, אבל זה לא המצב. ההתחייבות שקיבלנו מנשיא טורקיה וההנחיה שלו את הגופים הרלוונטיים - זה דבר טוב, כי בלי זה, בלי המכתב הזה, לא היה קורה שום דבר. עם המכתב יש סיכוי שהמהלכים האלה יתחילו ויבשילו. אלה תהליכים, דרושים סבלנות ואורך רוח, אבל ברור שהתקדמנו לנקודה אחרת\"."}
{"article_id": "0,7340,L-4820887,00.html", "header_title": "טורקיה: משלוח ראשון לעזה בשבוע הבא; נתניהו: טורקיה התחייבה למנוע טרור", "full_text": "רה\"מ בנימין נתניהו: \"אינטרס עליון\" צילום: רויטרס\nראש הממשלה\nהודיע בצהריים (יום ב') ברומא על הסכם הפיוס של טורקיה עם ישראל, \"מתוך הבנה של הזירה הבינלאומית והבנת הצרכים הביטחוניים והכלכליים שלנו. שאלת הגז, פיתוח הגז וביצור המשק הישראלי מקודמים בהסכם הזה\", הבהיר נתניהו, ובנוגע למצור על עזה אמר כי \"שמירה על הסגר הביטחוני הימי מול רצועת עזה הוא אינטרס עליון שלנו. לא הייתי מוכן להתפשר עליו\". לעומתו, ראש ממשלת טורקיה בינאלי יילדירים הודיע באנקרה כי ספינה ראשונה ובה 10,000 טונות סיוע הומניטרי תגיע לאשדוד כבר בשישי הבא, והצהיר כי ישראל מסירה חלק ניכר מהסגר על עזה. בד בבד הבהיר כי מוקדם לפרט את הסיכומים בנושא הגז.\nנתניהו הבהיר כי \"שמירה על הסגר הביטחוני הימי מול רצועת עזה הוא אינטרס חיוני למניעת התעצמות החמאס. אנחנו כן מאפשרים כמובן לאוניות להגיע לנמל אשדוד, לפרוק שם מטענים אזרחיים והומניטריים לעזה\".\nנוכח הביקורת על ההסכם אמר נתניהו: \"אני לא מנהל את המדינה לפי ציוצים וכותרות רגעיות, אלא לפי מה שטוב לביטחונה, לכלכלתה ולאינטרסים של ישראל. ההסכם חשוב, הוא לא חף מביקורת. שאלת הגז והצעדת המשק הישראלי מקודמים על ידי ההסכם. זה לא אומר שניכנס לירח דבש, אני לא מייפה את זה. אבל האינטרסים החיוניים שלנו מקודמים בו\".\nלדבריו, \"ישראל הגיעה להסכם בעל חשיבות אסטרטגית לביטחון, ליציבות האזורית, לכלכלת ישראל. העולם בטלטלה, המזרח התיכון בטלטלה והמדיניות שלי היא לייצר מוקדי יציבות באזור הבלתי יציב, הרוגש והסוער הזה. אנחנו עושים זאת עם שכנותינו הקרובות, מדינות ערביות, יוון וקפריסין, רוסיה, וגם עם טורקיה. וכמובן אנחנו עושים זאת בתיאום מלא עם בעלת בריתנו הגדולה ארצות הברית\".\nנתניהו הוסיף כי \"ישראל וטורקיה הן שתי מעצמות גדולות באזור והנתק לא הועיל לאינטרסים חיוניים שלנו ומנע מאיתנו לשתף פעולה באותם מקרים והיו לא מעט כאלה שבהם הוא התבקש\".\nבנוגע לקשריה של טורקיה עם חמאס והשאלות שמעורר ההסכם\nהשיב נתניהו: \"טורקיה לא שולטת בחמאס וגם לא מחזיקה בגופות. אם הייתה מחזיקה בהן, ייתכן שזה היה אפשרי, אבל זה לא המצב. ההתחייבות שקיבלנו מנשיא טורקיה וההנחיה שלו את הגופים הרלוונטיים - זה דבר טוב, כי בלי זה, בלי המכתב הזה, לא היה קורה שום דבר. עם המכתב יש סיכוי שהמהלכים האלה יתחילו ויבשילו. אלה תהליכים, דרושים סבלנות ואורך רוח, אבל ברור שהתקדמנו לנקודה אחרת\".\nלדבריו, \"אמרתי שההסכם יכול לקדם עוד נתיב של אינפורמציה ושיתוף פעולה לסייע להתקדם במשימה של הבאת הבנים הביתה. לא אמרתי שההסכם יביא אותם הביתה, או שאני מתנה את ההסכם בהבאתם, כי אין לנו אפשרות מעשית לעשות זאת\". הוא הביע הבנה כלפי המשפחות: \"אם אתה נמצא במצב הזה של משפחת שאול ומשפחת גולדין, בסבל בלתי פוסק, אני יכול להבין גם את הכאב ולפעמים את התסכול והכעס\".\nנתניהו הדגיש שכעת \"מדינה בעלת השפעה נכנסת לתמונה בנושא הנעדרים, וזה נושא שאנחנו לא מוותרים עליו. עובדים עליו לפחות בעוד 5-4 צירים מרכזיים. לא נרפה. בסוף נביא אותם\".\nנשיא המדינה ראובן ריבלין בירך על הסכם הפיוס עם טורקיה ואמר בפתח פגישתו עם מזכל האו\"ם: \"אני רוצה לברך על ההזדמנות לחידוש היחסים ביננו לבין טורקיה. יש לנו היסטוריה ארוכה של שיתוף פעולה, ואני מאמין כי יש לנו גם עתיד מבטיח של שיתוף פעולה\". הנשיא התייחס לקולות המתנגדים להסכם בחברה הישראלית: \"אני מבין את הקולות הנשמעים בישראל נגד הסכם זה ואני מבין כי יתכן וישנם אזרחים החשים פגועים כתוצאה ממנו. עם זאת, הנהגתנו הנבחרת נושאת באחריות לדאוג לאינטרס הלאומי של מדינת ישראל וכך היא עושה בחתימה על הסכם זה\".\nרה\"מ בנימין נתניהו: \"אינטרס עליון\" צילום: רויטרס\nנתניהו נועד מוקדם יותר עם מזכיר המדינה האמריקני\nלקראת ההודעה הרשמית. הוא אמר כי להסכם יהיו \"השלכות אדירות\" על הכלכלה הישראלית, ובהקשר זה ציין את ההזדמנויות הגלומות בפיתוח שדות הגז הטבעי. גם ג'ון קרי הביע שביעות רצון והגדיר את ההסכם \"צעד חיובי\". הוא ציין שהממשל האמריקני פעל כמה שנים לגיבוש ההסכם.\nאחרי הפגישה עם המזכיר קרי אמר נתניהו: \"עדכנתי אותו על ההסכם עם טורקיה. אני חושב שזה צעד חשוב בנרמול היחסים ויש לו השלכות אדירות על הכלכלה הישראלית, ואני מתכוון השלכות אדירות חיוביות\".\nעל היבטים אחרים בשיחה ביניהם הוסיף ראש הממשלה: \"אני מקבל בברכה את האפשרות לשיחות על האזור, על האתגרים והאפשרויות עם חברי הטוב קרי. אלה שיחות רציניות בין שתי בנות ברית, ישראל וארה\"ב. דיברנו לא רק על שיתוף פעולה ביטחוני אמריקני-ישראלי אלא על שיתוף פעולה בהקשר אזורי. דיברנו על איך אפשר לקדם את התהליך עם הפלסטינים, קשה ככל שהוא\".\nקרי עצמו הוסיף: \"הייתה לנו פגישה ארוכה ושוחחנו על הרבה נושאים, אבל התמקדנו בעיקר במאבק של ישראל בטרור בסיני וברמת הגולן, שם נמצא דאעש, והאתגר של האלימות בעזה ובגדה המערבית. שוחחנו גם על ההתקדמות שעשה ראש הממשלה בשיחות עם טורקיה. לבסוף דיברנו על האתגר הכלכלי, במיוחד לגבי כמה מהמדינות באזור, בעיקר מצרים. דיברנו על הדרכים לנסות להשפיע לחיוב על חיי כולם – ישראלים, פלסטינים, אזרחי המדינות השכנות – ולהתקדם לעתיד יציב יותר\".\nמנגד, עומד הסכם הפיוס תחת מתקפה ציבורית ופוליטית בישראל. יושב ראש האופוזיציה ח\"כ יצחק הרצוג אמר כי \"ההסכם עם טורקיה הוא חלק מדפוס הפעולה של ראש הממשלה. מתחיל בהצהרות גדולות, ממשיך בהבטחות, נגמר בהתרפסות. החזרת היחסים עם טורקיה היא יעד מדיני חשוב אבל הפיצוי לתוקפי חיילי צה\"ל הוא בלתי נתפש בייחוד כשהחתומים על פיצוי לתוקפי חיילי צה\"ל זו שלישיית נתניהו-ליברמן-בנט. תדע כל אם עברייה שמנהיגי הימין ישלמו פיצוי לתוקפי בנה. מלבד הפיצוי הבלתי נתפש, הלב נקרע לראות את האדישות וההתעלמות מול משפחות הנעדרים הצועקות מדם לבן וזעקותיהן אינן נכנסות לחדרי הלב האטומים של יושבי הקבינט\".\nיואב גלנט שר השיכון אמר כי ההסכם הוא \"צעד חשוב למניעת היווצרות איראן נוספת באזור\". הוא מתח ביקורת על האופוזיציה: \"מצער שגם בשעה שבה ישראל מחדשת יחסיה עם טורקיה, מעצמה אזורית ומדינה מוסלמית מרכזית, לא מצליחה מנהיגות האופוזיציה להתעלות מעל שיקולים אישיים נקודתיים ולגבות את הממשלה. יש לישראל אויבים רבים, לא צריך לשמר עימותים אם יש ברירה אחרת\". עוד אמר כי \"על ישראל לפעול יחד עם העולם המערבי כדי לשמר את הטורקים בצד הנכון. איננו רוצים בהיווצרותה של איראן נוספת באזור, זהו אינטרס משותף לנו לארה\"ב, לאירופה ולעולם החופשי כולו\".\n\"שר הביטחון לשעבר עמיר פרץ אמר בכנס בהרצליה במלאות עשור למלחמת לבנון השנייה כי \"אילו ממשלת שמאל הייתה מגיעה להסכם הזה לא הייתם מגיעים לכנס בזמן בגלל ההפגנות והסערות שהיו פה בחוץ\". עם זאת הוא הבהיר שהוא תומך בהסכם: \"זה הזמן לנהוג באחריות. הסכם זה מחזק את הביטחון הלאומי של ישראל. עוד לפני שידועים כל הפרטים, עלינו לגבות את הממשלה ולנהוג אחרת מכפי שבנימין נתניהו היה מתנהג קרוב לוודאי אילו היה באופזיציה. אופוזיציה בראשות נתניהו הייתה חוסמת הבוקר כבישים ומוחללת הפגנות על הסכם שכזה\".\nחנין זועבי על ההסכם עם טורקיה צלמים: עופר מאיר אורי דוידוביץ' ניצן דרור\nשגריר ישראל בטורקיה בזמן משט המרמרה, גבי לוי, התראיין הבוקר באולפן ynet, ואמר: \"היה ראוי לסיים את המשבר לפני כמה שנים כי כל הפרמטרים של ההסכם היו ידועים, אבל טוב מאוחר מאשר אף פעם. פשר העיכוב זה אגו של מדינות, זה דבר שהוא ידוע ומקובל. אבל עניינים אישיים הם פחות חשובים ביחסים בין מדינות, יש אינטרסים מובהקים מאוד לשתי המדינות - לשמר יחסים טובים והדוקים - ואני חושש שייקח הרבה מאוד זמן עד שנחזור לרמת היחסים ועומק היחסים שהיו לפני המשברים הללו. אבל רק עם תהליך נכון ולא צעקני, כי אני כבר שומע אופוזיציה להסכם\".\nבהודעה מלשכתו של סגן נשיא ארצות הברית ג'ו ביידן נמסר שנתניהו התקשר והודה לו על התמיכה בשיחות עם טורקיה. ביידן בירך אותו על ההתקדמות לפיוס עם טורקיה, וציין את היתרונות הביטחוניים והכלכליים לשתי המדינות ולמזרח התיכון.\nעל רקע הסכם הפיוס שיגרו הבוקר ראשי המועצות בדרום מכתב לנתניהו, לשר הביטחון אביגדור ליברמן ולשר התחבורה ישראל כץ, ובו הביעו חשש מהמצב ברצועת עזה. ראש מועצת אשכול גדי ירקוני, ראש מועצת מרחבים שי חג'ג', וראש מועצת שדות נגב תמיר עידאן, כתבו: \"מברכים על כל מהלך מדיני שיביא לשקט ביטחוני באזור. יחד עם זאת, אנו חוששים מההשלכות של תוכנית להרחבת הסיוע הומניטארי לרצועת עזה, הנכללת בהסכם המתגבש, ללא הכשרת מעבר סחורות נוסף לרצועה. אנו מבקשים להאיץ במיידית את פתיחת מעבר ארז להעברת סחורות לרצועה ולהקל על תנועת המשאיות הכבדה בכבישי האזור שהפכה את חיי התושבים לבלתי נסבלים\"."}
{"article_id": "0,7340,L-4607422,00.html", "header_title": "נמנע פיגוע: נעצרו 4 פלסטינים עם מטעני צינור", "full_text": "כוחות מג\"ב ליד המטענים שנתפסו צילום: דוברות המשטרה"}
{"article_id": "0,7340,L-4820426,00.html", "header_title": "הוקם המאהל של משפחת שאול מחוץ לבית נתניהו: \"ניאבק בכל דרך אפשרית\"", "full_text": "המאהל של משפחת שאול בירושלים צילום: עפר מאיר\n\"באנו לכאן על מנת לחזק את המשפחה במאבק הצודק שלה להחזיר את אורון ואת הדר לארץ\", אמרה הדודה נאוה נמימי. \"אם לזהבה אחותי ולהרצל גיסי לא יהיו הכוחות, אנחנו נמשיך להיאבק בכל דרך אפשרית שתחזיר לנו את אורון והדר\".\nהמאהל של משפחת שאול בירושלים צילום: עפר מאיר\nאתמול אמרה זהבה שאול: \"בני אורון יצא לקרב בעזה. זה שנתיים שלא חזר. בשנתיים אלה נפגשנו רבות עם ראש הממשלה ופעם אחר פעם הוא הבטיח שלא יהיה משא ומתן בלי שאורון והדר גולדין יהיו בשיח. עכשיו עומד להיחתם הסכם עם טורקיה. ראש הממשלה חייב לעמוד בהבטחותיו\".\nשמחה גולדין, אביו של סגן הדר גולדין ז\"ל שהוגדר חלל שמקום קבורתו לא נודע, אמר היום באולפן ynet: \"ההסכם הזה הוא מתנה לחמאס. אם השרים יצביעו עליו, יאשרו אותו, זה כישלון ראשון של ישראל אחרי מבצע צוק איתן, וזה חמור מאוד בעינינו\".\nהוא סיפר כי בני המשפחות עומדים בקשר עם ראש הממשלה בשנתיים האחרונות, \"ומהחודש הראשון הוא הבטיח שבכל מו\"מ על עזה, התנאי המוקדם יהיה השבת החללים, לפני הכול. הוא אמר לנו את זה ב-30, מאז היו לנו ארבע-חמש פגישות איתו. הוא אמר את זה בכל הזדמנות. היו לנו דיונים איתו, ויכוח איתו, איפה זה בסדר העדיפויות, אבל עכשיו אנחנו מבינים שזה לא נמצא בשום מקום בסדר העדיפויות, הסעיף הזה היה בהסכם\". לדבריו, הדבר נודע לבני המשפחה בסוף השבוע, לאחר ששוחח עם ראש הממשלה בטלפון.\n\"אם הממשלה תאשר את ההסכם הזה אז אנחנו בצרות גדולות. החטופים הבאים בדרך, כי חמאס ימשיך לחטוף. אם לא מופעל עליו שום לחץ והוא מקבל פרס בתור בית חולים שהטורקים יבנו ותחנת כוח שהטורקים יבנו, אז למה להם להחזיר את החללים, מה ההיגיון הפוליטי?\"\nמשפחת מנגיסטו ופעילי מטה המאבק לשחרור האזרח אברהם מנגיסטו מפגינים הבוקר מול משרד ראש הממשלה בירושלים בדרישה לא לאשר הסכם פיוס עם טורקיה בטרם יועבר ממנו אות חיים ולפני שייפתח מו\"מ לשחרורו. בני המשפחה מוחים כי ההסכם מעיד על שהוליכו אותם שולל.\nבמקביל למחאת משפחות גולדין, שאול ומנגיסטו – עוד התנגדות להסכם הפיוס המסתמן עם טורקיה. בקרב קבוצות של לוחמי מילואים מחטיבת גבעתי, שהשתתפו בקיץ 2014 במבצע\nברצועת עזה, הופצה הודעה הקוראת להפעיל לחץ על הממשלה לא לחתום על הסדר חידוש היחסים עם אנקרה עד שחמאס יחזיר את גופותיהם של\nו\n.\nשמחה גולדין: הסכם עם טורקיה - פרס לחמאס צלמים: אבי חי ניצן דרור חגי דקל\nהוריו של אורון שאול דורשים לעשות מאמץ צילום: אביהו שפירא\nאת ההודעה שהופצה בקבוצות ווטסאפ יזם צליל תורג'מן, לוחם במילואים בחטיבה: \"לפני כשנתיים יצאנו להגן על הבית במלחמת צוק איתן. כל אחד מאיתנו שיצא למערכה השאיר משפחה שלמה בבית - הכול במטרה להשיב את השקט ליישובי הדרום, להגן על הבית ועל העם המיוחד שלנו. אבל שנתיים חלפו והמשימה עדיין לא הושלמה. שני חברינו הדר ואורון הי\"ד נמצאים עדיין בידי בני העוולה.\n\"המחאה שלנו הייתה שקטה. נתנו רוח גבית למקבלי ההחלטות ולא יצאנו נגדם. לא זאת דרכנו. אבל האירועים האחרונים קוראים לנו להרים את הקול ולהתעורר. טורקיה היא מדינה שתומכת בממשלת חמאס, תומכת בטרור, איך אפשר לעשות הסכם עם מדינה שתומכת בארגוני טרור? הסכם פיוס איתם כל עוד הוא לא כולל בתוכו תנאי להחזרת הדר ואורון זה תעודת עניות לממשלת ישראל.\n\"לא ננוח ולא נשקוט עד שהמערכה תיגמר. הגיע הזמן להרים ראש ולהשיב את הכבוד הלאומי. על כל אחד ואחת מעם ישראל להרים קול ולקרוא: אין הסכם בלי הדר ואורון. הם הקריבו את כל מה שיש להם, זה המעט שאנחנו יכולים לעשות בשבילם. אנא הפיצו את ההודעה הזאת בכל מקום אפשרי להעלאת השיח הציבורי והפעלת לחץ על מקבלי ההחלטות לקבל את ההחלטות הנכונות\".\nתורג'מן התראיין לאולפן ynet ואמר: \"במידה שההסכם הזה ייצא לפועל רק עם הבנים, אז יש כאן מסר ברור שמדינה שלמה מאחוריכם ויש לכם על מי לסמוך ועל מי להישען, לא רק להם אלא גם למשפחות. כל חייל שיצא למערכה הזאת יצא והשאיר משפחה מאחוריו\"."}
{"article_id": "0,7340,L-4607111,00.html", "header_title": "לפיד על הנגמ\"שים בכותל של נתניהו: באיזה עשור אתה תקוע? טוב שלא דיברת על המנדט", "full_text": "\"כל יום והקסאם החברתי שלו\". אלו לדברי יו\"ר מפלגת העבודה\n,\n\t תוצאות ישירות של המדיניות שמנהל ראש הממשלה\nערב הבחירות לכנסת. את הדברים אמר בוועידת התחזיות 2015 של \"כלכליסט\" בנמל תל אביב, ולביקורת הנוקבת נגד ראש הממשלה הצטרפו יו\"ר יש עתיד\nויו\"ר כולנו\n.\nהרצוג הבהיר כי כותרת הוועידה היא תחזיות, אך \"אי אפשר שלא לגעת בהווה, וההווה ברור מאוד\". הוא תקף את נתניהו: \"אני לא מציע במערכת הבחירות הזו לאף אחד, כולל ראש הממשלה שממציא דברי הבל על\nובכך פוגע בירושלים של כולנו, לנסות לדחוק את הנושא הכלכלי, את הנושא החברתי, את יוקר המחייה, את הפערים, את העוני, מסדר היום\".\nהרצוג: תוכנית שלושת השלבים לטיפול במשק צילום: כלכליסט\nהרצוג: תוכנית שלושת השלבים לטיפול במשק צילום: כלכליסט\nלפיד: \"רה\"מ, באיזה עשור אתה תקוע?\"  צילום: כלכליסט\nהרצוג חזה כי \"מי שינסה להעלים את התחום החברתי פשוט ייעלם מהשלטון\". לדבריו, \"החברה הישראלית נמצאת תחת מתקפה חברתית וכלכלית. הקסאמים הכלכליים והחברתיים - שהם תוצאה ישירה של מדיניות נתניהו - נוחתים עלינו מדי יום. האזעקות תוכפות אחת אחרי השנייה: הורדת הדירוג של פיץ', אזהרת מוד'יס, דו\"ח הלמ\"ס על הצמיחה השלילית, דו\"ח השמאי הממשלתי על מחירי הדיור, דו\"ח העוני, דו\"ח מרכז טאוב, דו\"ח העוני האלנטרנטיבי. כל יום והקסאם החברתי שלו\".\nיו\"ר העבודה התריע מפני \"האיום האסטרטגי של המדינה\", כפי שתיאר את המצב החברתי כלכלי, והפנה את האצבע המאשימה לכיוונו של נתניהו. \"אי אפשר להתעלם מהתמונה הקשה שמתגלה לאזרחי ישראל. ניקח את נתוני הביטוח הלאומי. יש מיליון ו-600 אלף עניים בישראל, כאשר אחד מכל שלושה ילדים בישראל הוא עני. זה האיום האסטרגי האמיתי על עתידה של מדינת ישראל. הביטחון החברתי תחת נתניהו קרס. נכון, היו גם שרי אוצר לישראל בשש השנים האחרונות. גם להם יש אחריות. אבל נתניהו הוא האחראי הראשי, 'שר העל לענייני האוצר', חסיד הכלכלה הקפיטליסטית החזירית\".\nעוד הוסיף: \"נתניהו שכח שלפני שלוש שנים וחצי יצאו פה מיליון איש לרחוב כדי לדרוש צדק חברתי. האנשים הללו שיצאו לרחוב לא שוכחים. הם לא שוכחים שנתניהו עשה כל שביכולתו להעלים את המחאה, לקבור את קיומה, לדרוס ולגרוס את מסקנות ועדת טרכטנברג שהוקמה בעקבותיה. מר בנימין נתניהו, אני לא שוכח, מפלגת העבודה לא שוכחת, המחנה הציוני לא שוכח\".\nהרצוג הסביר כי נדרשת תוכנית חירום לאומית לחיזוק האזרח: \"כמו בכל תכנית חירום, היא מתחילה בנושא האקוטי שמחייב טיפול נמרץ - משבר הדיור. יש לנו תכנית העומדת על שלוש רגליים: אחת - הורדה של מחירי מכרזי מנהל מקרקעי ישראל ב-50%. שתיים - בנייה או רכישה מאסיבית של דירות בדיור הציבורי. שלוש - פיקוח על שכירות הוגנת.\n\"בטווח היותר ארוך, התכנית לחיזוק האזרח תהיה מאוד ברורה. ממשלה בראשותי תחזור לקחת אחריות על התחומים שהכי משפיעים על כל אזרח ואזרחית. על הבריאות, על החינוך, על הרווחה\".\nהרצוג הזכיר כי כיהן כשר רווחה וניסה לשנות מדיניות אך כשל כשהמלצותיו נדחו. \"ערב יום הכיפורים 2010 כתבתי לראש הממשלה דו\"ח מפורט על מצב העוני בישראל. הצעתי תוכנית פעולה. הוא לא טרח לענות\". הוא פירט כיצד מתנכלים לחד הוריות, כדוגמה לקבוצת מיעוט שנשחקת במדיניות הקצבאות של האוצר, והתחייב: \"כל זה ישתנה תחת ממשלה בראשותי.\n\"מדינה שלוקחת אחריות זו מדינה שמיישמת מע\"מ דיפרנצילי על מוצרי מזון. אלפי משפחות בישראל חיות מהיד לפה. אי אפשר להתעלם מזה\".\nבהתייחס למשבר הגז אמר: \"מדינה שלוקחת אחריות זו מדינה שמפקחת על מחירי הגז הטבעי, ומשתמשת במשאב הלאומי האדיר הזה כדי לממן תוכנית לצמצום העוני. יש פה כישלון מנהיגותי של נתניהו בנושא הגז. כרגיל, הוא התעלם, הוא דחה, הוא לא החליט והוא לא התעניין. והיום שוק הגז והאנרגיה כולו בכאוס מוחלט. לולא האומץ של הרגולטור, אינטרס ארוך הטווח של אזרחי ישראל היה נפגע. היה על ראש הממשלה כבר מזמן ליצור את האיזון הראוי בין זכויותיהם של אזרחי ישראל לבין צרכי המשקיעים\".\nהוועידה נפתחה במושב שבו משתתפים גם יו\"ר יש עתיד\n,\n\t ויו\"ר תנועת כולנו\n.\n\t הוועידה נערכת בשיתוף בנק הפועלים ופסגות, ובכירי המשק שיגיעו אליה צפויים לדון\nבמשק הגז והחלטת הממונה על ההגבלים פרופ' דיויד גילה לפרק את שותפות לוויתן.\nיו\"ר יש עתיד, יאיר לפיד, אמר בכנס: \"התחזית שלי לשנה הקרובה היא שמערכת הבחירות הכי מיותרת שיצאנו אליה אי פעם, תהפוך למערכת הבחירות הכי משמעותית שהייתה פה זה שנים.\nבשלוש מערכות בחירות שונות בנימין נתניהו נבחר באותה שיטה - הוא הפחיד אותנו. זה מה שיעץ לו ארתור פינקלשטיין, זה מה שאמרו לו המומחים והספינולוגים. תפחיד אותם. תפחיד אותם עם איראן, תפחיד אותם עם החמאס, תפחיד אותם עם החיזבאללה, תפחיד אותם מהשמאל, מאירופה ומאמריקה ואז תבטיח להם שאתה היחיד שיכול להציל אותם מהפחדים שאתה בעצמך עוררת\".\nגם הוא התייחס לדברי נתניהו אמש, ושאל את נתניהו: \"אדוני ראש הממשלה, באיזה עשור בדיוק אתה תקוע? טוב שלא אמרת שלא תיתן שיחזירו את המנדט הבריטי, לא תסכים שנאצר יסגור את מיצרי טיראן, תמנע בגופך את מינויה של גולדה מאיר לשרת החוץ. הפעם זה לא יעבוד. מפני שהציבור הישראלי מבין שפחד אינו תחליף למדיניות. הוא מבין שפחד אינו יכול לכסות עוד על כישלון מתמשך, מדיני, כלכלי, חברתי\".\nלפיד התריע: \"הכלכלה שלנו ואיתה החברה הישראלית לא יכולה לספוג ארבע שנים נוספות של מצור בינלאומי הולך וגובר, של עימותים צבאיים תכופים, של ניהול כושל שנובע מאינטרסים פוליטיים צרים ומחלוקת משאבים לא הוגנת.\n\"האם יש לכם ספק בכך שממשלה בראשותו תבטל את כל מה שהשגנו בתחום היחסים בין דת למדינה? שהיא תחזור לתקציבי ישיבות מנופחים, לחיים בלי שעון חורף, לבתי ספר בלי לימודי ליב\"ה, ובעיקר תבטל את השיוויון בנטל שגרם לכך שיש עליה של 300% בביקוש עבודה אצל צעירים חרדים?\"\n\"אסור לנו לחזור לממשלה של 39 שרים וסגני שרים כמו שהייתה ממשלתו הקודמת, אבל האם יש לכם ספק ולו הקל שבקלים - שאם נתניהו יעלה שוב לשלטון הוא יקל על עצמו את הקמת הקואליציה בכך שיבטל את החוק שהעברנו, המצמצם את הממשלה ל-18 שרים?\n\"האם יש לכם ספק בכך שמחירי הדיור יחזרו להשתולל? בשנים שנתניהו ניהל את הכלכלה הישראלית מחירי הדיור זינקו ב-80%. אנחנו נכנסנו לנושא בכל הכוח, הקמנו את קבינט הדיור, ולפני חודשיים היתה הפעם הראשונה מאז 2007 שמחירי הדיור ירדו. תוכנית הדיור שלנו עובדת. הסכמי הגג, הבניה להשכרה, פינוי מחנות צה\"ל, החוקים החדשים שמאפשרים תכנון מואץ, וכן, גם מע\"מ אפס. אלא שאז נתניהו הודיע שהוא החליט לבטל את מע\"מ אפס, והתוצאה המיידית היא שהמחירים מיד זינקו\".\nגם מבחינה ביטחונית התריע לפיד \"שבמוקדם או במאוחר החמאס יחזור לירות קסאמים ופצמ\"רים על יישובי עוטף עזה. הרקטה הראשונה כבר נפלה במועצה האזורית אשכול בשבוע שעבר. מפני שמרוב פחד מבנט ומדני דנון נתניהו עצר כל אפשרות, והייתה אפשרות - ללכת למהלך מדיני בסוף מערכת 'צוק איתן', שהיה מוביל לפירוז עזה תמורת שיקומה\".\nשר האוצר לשעבר התייחס לפערים החברתיים: תקציב 2015 שהעברנו בממשלה היה התקציב החברתי ביותר שהיה פה זה שנים. תקציב ללא העלאת מסים, עם תוספת של יותר מעשרה מיליארד שקל לחינוך, לבריאות, לרווחה. 190 אלף קשישים שיכולים היו לעלות מעל לקו העוני. 200 אלף ילדים שהיו אמורים לקבל ארוחות חמות בבתי הספר. קייטנות החופש הגדול. חיזוק הרפואה הציבורית, מיליארד שקל לניצולי השואה. גם אם נתניהו החליט שהוא לא יכול לעבוד איתנו יותר, כל מה שהוא צריך היה זה לחכות חודש - להעביר תקציב, לאותת לציבור שלפני כל הפוליטיקה הקטנה אכפת לממשלה מממעמד הביניים ומהשכבות החלשות, ואז ללכת לבחירות. אבל לא אכפת לו, והוא ראש הממשלה, אז האזרחים אומרים לעצמם שלמדינה לא אכפת מהם ומשם מתחיל הייאוש הגדול\".\nיו\"ר תנועת כולנו משה כחלון הצביע על הכשלים במשק שמונעים מהאזרחים חיי רווחה סבירים. הוא תיאר כיצד הוריו עבדו בפרך כדי להבטיח לילדיהם חיים טובים יותר, אך כיום \"אזרחי מדינת ישראל לא יכולים להסתכל בעיניים של הילדים שלהם ולהגיד, העתיד שלכם יהיה טוב יותר. הטרגדיה הגדולה כאן היא שאנחנו חיים במדינה עשירה. מדינה שמתעשרת אבל האזרחים לא מרגישים בזה. משהו בשיטה הכלכלית הזאת לא עובד. חייבים לשנות את זה\".\nעוד אמר: \"זה לא מוסרי, לא ערכי ולא צודק - כמה שאתה יותר חלש אתה משלם יותר. את או אתה משלמים יותר על בריאות, על הבנק, לפנסיות. זה היה גם בסלולר עד הרפורמה\".\nהוא התריע מפני הריכוזיות והמונופולים. זאת מדינה שהפכה למדינת קרטלים וקבוצות כוח, אבל יש פתרון לתופעה הזאת והיא תחרות. איפה שיהיו מונופולים לא תהיה תחרות\". הוא הציג נתון שמסרה הוועדה לצמצום הריכוזיות: 31 קבוצות שולטות ב-2,542 חברות, וביקש לתאר \"2,542 חברות שסגורות בפני כולם, רק בינם לבין עצמם. איזה עסק קטן או בינוני\nיכול לחדור אליהן? מישהו יכול בכלל להשתתף ולהנות מהפירות האלה? שוק כזה סגור ומרוכז? אז אנחנו לא מבינים למה שליש מהעסקים נסגרים בתוך שנה? עשרות אלפי עסקים מנסים את המזל שלהם ונתקלים בחומות. משקיעים פנסיות, משאבים, הלוואות - כדי לשפר את החיים של הילדים שלהם, אבל הכל חסום\".\nאת הבחירות הבאות הגדיר כחלון \"לא על ימין ושמאל. הבחירות הבאות הן על צמצום פערים, על מתן הזדמנות שווה. הן יהיו על מנהיגות, על אומץ ועל חזון. הבחירות יהיו על קיומנו כעם, אנשים עובדים שלא יהיו עניים ויחיו בכבוד. אני מאמין שכולנו, גם המפלגה שהקמנו, נעשה את זה\"."}
{"article_id": "0,7340,L-4853765,00.html", "header_title": "אולי הפעם: הפסקת האש בסוריה נכנסה לתוקף", "full_text": "הפסקת האש ב\n,\n\t לפי מתווה שעליו\nבסוף השבוע, נכנסה לתוקף הערב (יום ב') בשעה 19:00 שעון ישראל. הצדדים הלוחמים ניצלו את השעות האחרונות שלפני הפסקת האש ללחימה עזה בניסיון לרשום הישגים אחרונים לפני כניסתה לתוקף, ובכל מקרה לכולם ברור שהסיכוי שהפסקת האש תקרוס כמו קודמותיה – גדול מאוד. הקהילה הבינלאומית מקווה שהמתווה יסייע לפחות להפחית את האלימות ולפתוח צוהר למשא ומתן רציני בין הצדדים. הפסקת האש אמורה לפחות בשלב הראשון להימשך שבוע - אך ייעשו כנראה ניסיונות להאריכה.\nכשעה לאחר כניסת הפסקת האש לתוקף מסר הארגון הסורי לזכויות אדם, ארגון שמושבו בלונדון ושמתבסס על רשת של מודיעים ברחבי רוסיה ונחשב אמין יחסית, כי רגיעה שוררת ברוב אזורי הלחימה.\nאסד מתפלל לכבוד החג לפני הפסקת האש\nשעות לפני כניסתה לתוקף של הפסקת האש הבטיח נשיא סוריה\n,\n\t שמלחמת האזרחים בסוריה החלה כהתקוממות עממית בניסיון להדיחו, כי יחזיר לידי משטרו את האדמות שנכבשו על ידי \"טרוריסטים\" כדבריו וישקם את המדינה. אסד דיבר במהלך הופעה נדירה בציבור לרגל תפילות חג הקורבן בפרבר דראיה שליד דמשק, שהוכנע בחודש שעבר על-ידי כוחותיו והוחזר לשליטת המשטר אחרי ארבע שנות מצור. דקות לפני כניסתה לתוקף של הפסקת האש דיווחה רשת \"אל-ג'זירה\" על עשרה הרוגים בתקיפה של צבא אסד בפרברי אידליב.\nאסד מתפלל לכבוד החג לפני הפסקת האש\nבשעות שלפני שקיעת השמש, שנקבעה כמועד שבו תיכנס הפסקת האש לתוקף, הפציצו כוחות אסד ובני בריתם אזורים שבשליטת האופוזיציה בצפון המדינה. באותה שעה ממש יצאו איסלאמיסטים שארגונם קשור לאל-קאעידה למתקפה בדרום סוריה.\nהסכם הפסקת האש שגיבשו ארה\"ב ורוסיה קיבל את אישורו של משטר אסד, אבל נתקל במסרים מעורבים מצד פלגי המורדים השונים. ההסכם מתיר לממשלת סוריה להמשיך לתקוף את החמושים המשתייכים ל\nולארגון ג'בהת פתח א-שאם (\"ג'בהת א-נוסרה\" לשעבר) הקשור ל\nעד שארה\"ב ורוסיה יקחו על עצמן את המשימה הזו, בתוך שבוע.\nלפי ההסכם נדרשים המורדים והמשטר הסורי להפסיק לתקוף זה את זה. גם בני בריתו העיקריים של משטר אסד – רוסיה, איראן וחיזבאללה – הביעו תמיכה בהסכם. אחת המטרות המיידיות של ההסכם היא\nלאפשר לאו\"ם לפתוח נתיבים להזרמת סיוע לתוך העיר חלב שבצפון סוריה. יותר מ-2,000 בני אדם נהרגו בלחימה שם ב-40 הימים האחרונים, בהם 700 אזרחים ו-160 ילדים.\nהקרבות בין צבא אסד ובני בריתו לבין פלגי המורדים בפרבר הצפוני של קוניטרה, קרוב לגבול ישראל, נמשכו גם היום. לא נראה שהמורדים – שהשתלטו בימים האחרונים על כמה עמדות – רשמו התקדמות נוספת. חיזבאללה מצדו שידר צילומי אוויר שבהם נראית לכאורה השמדת רכב של המורדים על-ידי צבא סוריה."}
{"article_id": "0,7340,L-4607635,00.html", "header_title": "ברושי מתמודד בעבודה: אייצג הקיבוצים בכבוד", "full_text": "איתן ברושי, שבעברו כיהן גם כמנכ\"ל משרד המדע וכעוזר שר הביטחון לענייני התיישבות, אמר ל-ynet כי \"הייתה תאונה בבחירות הקודמות. מאז הקמת המדינה לא היה מצב שלא היה נציג לתנועה הקיבוצית בכנסת\".\nאיתן ברושי רץ בעבודה: \"לחזק הנגב והגליל\"  צלמים: ניצן דרור ואורי דוידוביץ'\nאף שאוכלוסיית הקיבוצים מהווה אחוז בודד מכלל האוכלוסייה בישראל, ברושי טוען כי במרחב ההתיישבות מדובר על \"9-8 אחוז מהאוכלוסייה\", והסביר: \"הקיבוצים מייצרים כעשרה אחוז מהתעשייה, יותר מאלף תלמידי י\"ב יוצאים לשנת שירות. אין ספק שמפלגת העבודה בלי התנועה הקיבוצית וההתיישבות חלשה יותר\".\nעוד הוסיף כי \"מפלגת העבודה היא מפלגה של ציונות, התיישבות. אנחנו אנשי ההתיישבות ולכן אני חושב שמקומי בקדמת הרשימה, מי שיודע מהי עבודת האדמה, שיודע מה זה עוטף עזה\". הוא התחייב כי אם ייכנס לכנסת \"מפלגת העבודה תחזור להיות מחוברת להתיישבות. יש התיישבות במקומות שלא נהיה בהם, בהתנחלויות, ויש התיישבות שנהיה בה לנצח, כמו בנגב ובגליל. הגיע הזמן לסמן את גבולות המדינה. אם רוצים לחזק את המדינה צריך לחזק את הנגב והגליל\"."}
{"article_id": "0,7340,L-4847149,00.html", "header_title": "מגעים לפסגה בין נתניהו לאבו מאזן במוסקבה", "full_text": "מגעים מתקיימים בעת האחרונה לכינוס פסגה במוסקבה בין ראש הממשלה\nליו\"ר הרשות הפלסטינית\n.\n\t ל-ynet נודע היום (א') כי הפגישה הנדירה אמורה להתקיים בחודש אוקטובר או מעט לפניו או אחריו. התפתחות זו מגיעה שבוע אחרי שנשיא מצרים,\n,\n\t חשף כי נשיא רוסיה הציע לארח פסגת שלום במוסקבה בין אבו מאזן לנתניהו.\nבעבר\nכי התנהלו מגעים לפגישת פסגה משולשת בין אבו מאזן, נתניהו וא-סיסי בקהיר, בניסיון להתניע את התהליך המדיני. כרגע כאמור מתנהלים מגעים מתקדמים לערוך את אותה פסגה דווקא במוסקבה בחסותו של נשיא רוסיה\n.\n\t על פי  גורמים ישראליים ופלסטיניים, יו\"ר הרשות הפלסטינית הביע כבר נכונות עקרונית להשתתף.\nהגורמים מעריכים כי אבו מאזן מעדיף לערוך את הפסגה במוסקבה מאשר בקהיר, בעקבות הניסיון המצרי לקדם את יוזמת א-סיסי להתנעת התהליך המדיני על חשבון היוזמה הצרפתית - שאותה הצד הפלסטיני היה נחוש לקדם. דרישותיו של אבו מאזן להתנעת התהליך המדיני עדיין כוללות את הקפאת בנייה בהתנחלויות ודיון במועד ל\"סיום הכיבוש\".\nגורמים מדיניים אמרו ל-ynet כי נתניהו שוחח לפני כמה ימים עם פוטין והנושא עלה, ועם זאת האפשרות לפגישה בין אבו מאזן לנתניהו באירוח נשיא רוסיה נותרה \"ברמת הספקולציה. זה מוקדם מדי\". ואולם הגורמים הדגישו כי \"ראש הממשלה מוכן לפגישות ישירות עם אבו מאזן בכל זמן\".\nאינדיקציה נוספת למגעים ולאפשרות לקיום הפגישה - שתוכל להיות הפגישה הרשמית הראשונה בין השניים מאז 2010 - היא פעלתנותו של סגן שר החוץ הרוסי מיכאל בוגדנוב. בימים האחרונים הוא נועד פעמיים עם שגריר הרשות הפלסטינית במוסקבה, וב-23 באוגוסט עם שגריר ישראל במוסקבה צבי חפץ. באותו היום, 23 בחודש, שוחח נתניהו עם פוטין. ראש הממשלה הרוסי דמטרי מדבדב אמור לבקר בישראל בנובמבר.\nביום חמישי האחרון נפגשו ח\"כ קסניה סבטלובה וח\"כ פרופסור יוסי יונה מ\nעם אבו מאזן ברמאללה, אחרי שנענו להזמנתו. ח\"כ סבטלובה אמרה כי \"יוזמות רבות מונחות על השולחן וחשוב שאנו, שרוצים לפתור את הסכסוך, לא נהפוך לכאלה שמחמיצים הזדמנות. שמחנו לשמוע כי אבו מאזן ממשיך להתנגד לאלימות ומחויב לפתרון\". עוד אמרה סבטלובה כי הם שוחחו על היוזמה של נשיא רוסיה להזמין למוסקבה את נתניהו ואבו מאזן, והיא קוראת לנתניהו להיענות ליוזמה הרוסית ולשאר היוזמות.\nנשיא מצרים א-סיסי אמר בראיון לעיתונים הממסדיים בארצו בשבוע שעבר: \"אנחנו תומכים בכל מאמץ חיובי מצד המדינות הנוגעות לנושא ואלו שמסוגלות להשפיע, בין שמדובר בארצות הברית, האיחוד האירופי או רוסיה. נשיא רוסיה ולדימיר פוטין עדכן אותי שהוא הזמין את יו\"ר הרשות הפלסטינית אבו מאזן ואת ראש ממשלת ישראל נתניהו להיפגש במוסקבה כדי לקיים שיחות ישירות. אנחנו תומכים במאמצים האלה וכולם מוזמנים לפעול בסוגיה הזו, שמצריכה מאמץ אדיר והיענות ליוזמות שעומדות על הפרק, כדי שיהיה אור\nבקצה המנהרה עבור הפלסטינים ושמדינתם תקום לצד מדינת ישראל\".\nא-סיסי הבהיר באותו ראיון כי מצרים תומכת גם במאמצים האמריקניים, גם ביוזמת השלום הערבית וגם ביוזמת השלום הצרפתית: \"היחסים שלנו עם ישראל והפלסטינים מאפשרים לנו למלא תפקיד מרכזי כדי למצוא פתרון לסוגיית השלום בין הצדדים\". עם זאת, א-סיסי אמר בראיון: \"אנחנו לא רוצים לקחת לעצמנו תפקיד כמו שאנחנו רוצים לגרום לשכנוע בקרב אחרים למלא את תפקידם. השלום - אם יושג - יהיה בבחינת האור הבוהק שישנה את פני האזור\". א-סיסי גם החמיא לשינוי בעמדה הישראלית ביחס לשלום: \"אני סבור שהשכנוע של ישראל לגבי החשיבות של השלום ומציאת פתרון הולך וגובר וזה סימן חיובי\".\nבאותו הקשר בשבוע שעבר דווח על משלחת ישראלית שהגיעה לקהיר כדי לדון ביוזמתו של א-סיסי להתניע את תהליך השלום. בהמשך השבוע הגיע מלך ירדן, עבדאללה השני, לביקור עבודה בקהיר שבמהלכו נפגש עם נשיא מצרים, ובמרכז שיחתם עמד חידוש התהליך המדיני."}
{"article_id": "0,7340,L-4659729,00.html", "header_title": "נתניהו לשרת החוץ האירופית: אני תומך בפתרון שתי מדינות, אני רוצה שלום", "full_text": "ראש הממשלה בפגישה עם שרת החוץ האירופית  צילום: אלי מנדלבאום\nראש הממשלה\nשנסוג מ\nבמהלך קמפיין הבחירות חוזר למתווה שתי המדינות. בפגישה הערב (יום ד') עם שרת החוץ של האיחוד האירופי פדריקה מוגריני, אמר נתניהו: \"אני רוצה שלום. אני לא בעד פתרון של מדינה אחת. אני תומך בחזון של שתי מדינות\".\nבאותה הנשימה אמר נתניהו כי \"הפלסטינים חייבים להכיר במדינה יהודית. אני מחויב לשלום. נקטנו צעדים להקל על הפלסטינים. נמשיך בצעדים אלו. אני רוצה שלום שיסיים את הסכסוך אחת ולתמיד\".\nבנוגע לאיראן אמר: \"השלום והבטחון בעולם דורש שנתעקש על עסקה\nטובה יותר עם איראן. כבר עתה הסנקציות מוסרות בגלל הסכם לוזאן\".\nמוגריני אמרה כי \"המאמצים של הקהילה הבינלאומית בנוגע לאיראן נועדו להשיג יותר ביטחון ולהבטיח שלאיראן לא יהיה נשק גרעיני. אני מברכת על ההתחייבות שלך לשלום. האיחוד האירופי מעוניין בשלום וביטחון ולכן מוכן לסייע לחידוש המשא ומתן\"."}
{"article_id": "0,7340,L-4838670,00.html", "header_title": "היועמ\"ש: העתקת עמונה לאדמות סמוכות - סוגיה משפטית כבדת משקל", "full_text": "היועץ המשפטי לממשלה\nקיים אמש (יום א') בלשכתו דיון בהצעה של\nלפינוי\n,\n\t שהוקמה בשנה שעברה על ידי שרת המשפטים איילת שקד, שלפיה יש להקים את ההתנחלות עמונה באדמות סמוכות למיקומה הנוכחי – במבנים נפקדים. במהלך הדיון, שבו השתתפו גם פרקליט המדינה שני ניצן, המשנים ליועמ\"ש, חברי צוות ההסדרה ונציג משרדי הממשלה הרלוונטיים, הבהיר מנדלבליט כי מדובר ב\"סוגיה משפטית כבדת משקל\", אך כי אין מניעה משפטית לבחון את הנושא.\nבחודש שעבר דווח כי היועץ המשפטי לממשלה\nואף\n\t אמר כי הפתרון המוצע להסדרת מעמדם של עמונה, ויישובים אחרים שהוקמו על אדמות פלסטיניות פרטיות ביהודה ושומרון, אינו חוקתי ולא יעבור את מבחן בג\"ץ. מעבר לכך, הוסיף היועמ\"ש, הוא יזיק להתיישבות."}
{"article_id": "0,7340,L-4657782,00.html", "header_title": "אובמה: לנוכח הרכב הממשלה, אין סיכוי להסכם בקרוב", "full_text": "נשיא ארצות הברית ברק אובמה אמר בראיון לרשת \"אל-ערבייה\" כי הוא אינו סבור ש\"הסכם כולל וגדול\" אפשרי בין ישראל לפלסטינים בשנה הקרובה, בין היתר לנוכח הרכב ממשלת נתניהו החדשה.\nאובמה חזר על מחויבותו לפתרון שתי המדינות, ואמר כי האמון חייב להיבנות מחדש בין הצדדים, כחלק מהתהליך המדיני. \"לישראל יש דאגות ביטחוניות לגיטימיות, אין שום ספק בעניין\", אמר בראיון הנרחב, כחלק מבליץ הראיונות שלו עם כלי התקשורת הערביים, לקראת אפשרות של הסכם גרעין עם איראן.\nבראיון לערוץ הערבי שממומן על ידי סעודיה הבהיר אובמה את עומק היחסים בין ארה\"ב לישראל ו\"לצד זאת, אני מחויב לחלוטין למדינה פלסטינית. עבדנו קשה מאוד, אבל למען האמת הפוליטיקה בישראל והפוליטיקה בין הפלסטינים גרמה לכך שלכל אחד מהצדדים היה קשה מאוד לסמוך על הצד השני, כדי לעשות את הזינוק קדימה\".\nלאחר שדיבר על העבר, התייחס אובמה לעתיד הקרוב - ולא נשמע אופטימי יתר על המידה. \"בנקודה הזו, מה שאנחנו יכולים לעשות זה לבנות מחדש את האמון - לא באמצעות עסקה כוללת וגדולה שאני לא חושב שניתן להגיע אליה בשנה הקרובה, בעקבות הרכב ממשלת נתניהו והאתגרים שניצבים בפני אבו מאזן, אלא בצעדי בוני אמון\".\nכך, למשל, אמר הנשיא האמריקני כי יש לסייע \"לאנשים הרגילים\" ברצועת עזה, כחלק מתהליך השיקום אחרי מבצע \"צוק איתן\", ליצור הזדמנויות כלכליות ולבנות מחדש את האמון.\n\"אמרתי לישראלים - אתם לא יכולים להיות מדינה יהודית ודמוקרטית, אם לא תפתרו את הבעיה הזו\", הוסיף אובמה, ודרש מנגד הכרה בישראל: \"בנוגע לפלסטינים, אמרתי להם שאתם לא יכולים לצפות שתהיה לכם מדינה, אם אתם לא מכירים בישראל\".\nהדברים של אובמה נאמרו ברקע הפסגה הערבית שנערכה בוושינגטון, בין היתר בנוגע להסכם הגרעין המתגבש מול איראן. שר החוץ הסעודי, עאדל אל-ג'ובייר, הביע בראיון לעיתון \"א-שרק אל-אווסט\" את שביעות רצונו ושל הבכירים במדינות המפרץ מהתוצאות של השיחות עם נשיא ארה\"ב בקמפ דיוויד. לדבריו, התוצאות של הפסגה היסטוריות וחסרות תקדים. \"הגענו להבנות טובות במה שקשור להסכמי האימונים הצבאיים המשותפים, העברת מערכות מתקדמות למדינות המפרץ, שדרוג מערכת ההגנה הבליסטית והיכולות הבליסטיות ושדרוג מערכות ההתראה המוקדמת\", אמר אל-ג'ובייר.\nבנוגע לאיראן סיפר הדיפלומט הסעודי כי הצדדים דנו בדרכים להתמודד עם ההתערבות האיראנית באזור ואובמה גילה הבנה מלאה ביחס לסכנה הטמונה בהתערבות הזו של איראן בענייני האזור. אל-ג'ובייר טען כי במהלך השיחות עם אובמה, האחרון הציג את פרטי המשא ומתן עם איראן והבהיר כי כל הסכם שייתכן שייחתם עם איראן ידגיש וישאף למנוע מאיראן להשיג נשק גרעיני. הבכירים האמריקנים הבהירו לנו שכל הסכם יהיה תחת מנגנון פיקוח קפדני וחסר תקדים ושההסכם יטיל הגבלות נוקשות ואמיתיות על איראן. כמו כן, ציין אל-ג'ובייר כי ההקלה בסנקציות תהיה קשורה במידת המחויבות של איראן בסעיפי ההסכם באי-התערבותה בעניינים הפנימיים של מדינות האזור."}
{"article_id": "0,7340,L-3731163,00.html", "header_title": "נתניהו בבר-אילן: מדינה פלסטינית מפורזת לצדנו", "full_text": "חודשיים וחצי מאז נכנס לתפקידו, ראש הממשלה בנימין נתניהו ביצע הערב (יום א') צעד משמעותי לכיוון הפלסטינים תחת הלחץ של ברק אובמה, כשפירט את חזונו המדיני במרכז בגין-סאדאת באוניברסיטת בר-אילן.\n\"נהיה מוכנים לקבל מדינה פלסטינית מפורזת לצד המדינה היהודית\", אמר נתניהו, והביע תקווה לראות \"שני עמים חופשיים החיים זה לצד זה, לכל אחד דגל, המנון ושלטון משלו\".\nצילום: ערוץ 1\nכמצופה, הציב ראש הממשלה תנאים לכינון המדינה הפלסטינית: הכרה בישראל כמדינת הלאום היהודי; הפירוז עצמו; לא לחזרת הפליטים הפלסטינים; הבטחת שלמותה של ירושלים כבירת ישראל - ושלום אמיתי. \"אמרתי לאובמה - אם נסכים על המהות, הטרמינולוגיה לא תהווה בעיה\", אמר.\nלמרות הדרישה האמריקנית הנחרצת להקפאת כל בנייה בהתנחלויות, נתניהו לא התייחס לכך ורק ציין כי לא תהיה הקצאת שטחים להתנחלויות חדשות: \"המתיישבים אינם אויבי העם ואינם אויבי השלום. הם אחינו ואחיותינו\".\nנתניהו הדגיש כי \"תנאי יסוד לקץ הסכסוך הוא הכרה פלסטינית פומבית וכנה במדינת ישראל כמדינת הלאום של העם היהודי. דרושה גם הסכמה ברורה לכך שבעיית הפליטים תמצא לה פתרון מחוץ למדינת ישראל כי ברור שפירושה קץ המדינה\".\nרק אחרי שאמר כי \"הטרגדיות שחווה העם היהודי מבהירות מדוע עמנו זקוק לכוח ריבוני משלו\" ו\"זכותנו לריבונות כאן היא פשוטה: ארץ ישראל היא מולדתנו וכאן עוצבה זהותנו\" - פנה להתייחס לאופי היישות הפלסטינית שהוא רואה בעיני רוחו:\n\"השטח שיהיה בידי הפלסטינים יהיה מפורז, בלי צבא, בלי שטח אווירי סגור. צריך להבטיח בין היתר שהפלסטינים לא יכולו להכניס לשטחם טילים או רקטות או לכרות בריתות עם איראן או חיזבאללה\".\nבפתיחה הוא הדגיש את שאיפתו לשלום ולא למלחמה, ומנה את שלושת האתגרים המרכזיים העומדים לפני המדינה: האיום האיראני, המשבר הכלכלי ותהליך השלום. לגבי איראן הדגיש שהסכנה לאנושות - \"המפגש בין האיסלאם הקיצוני לנשק גרעיני\" - ברורה מתמיד, לאור\n.\nבנושא התהליך המדיני הכולל פנה למנהיגי ערב: \"בואו נעשה שלום. אני מוכן להפגש איתכם בכל עת בכל מקום - בדמשק, בריאד, בבירות, גם בירושלים\". הוא פירט את חזונו ל\"שלום כלכלי\" ופיתוח וסייג כי \"זהו איננו תחליף לשלום האמיתי, אבל הוא התחלה\". נתניהו קרא להנהגת הפלסטינים - \"בואו נתחיל משא ומתן לשלום מיד. ישראל מחויבת לשלום\".\nלקראת סיום, הביע אופטימיות: \"עם מנהיגות פלסטינית שוחרת שלום, תמיכה של העולם הערבי, הקהילה הבינלאומית וארצות הברית, אין סיבה שלא נצליח לעשות שלום\", וקרא למנהיגים הערביים ללכת איתו \"בדרכם של בגין וסאדאת, של יצחק רבין והמלך חוסיין\".\nלפי מקור בלשכת ראש הממשלה, עד אחר הצהריים היו שלוש גרסאות לנאום, וזמן קצר לפני שיצא לבר-אילן החליט נתניהו על גרסת \"המדינה הפלסטינית המפורזת\"."}
{"article_id": "0,7340,L-4807003,00.html", "header_title": "יוזמת א-סיסי: נשיא מצרים מקדם מהלך מדיני", "full_text": "בעוד\nכדי לקדם יוזמה צרפתית לוועידת שלום בפריז, בקהיר החלה מאחורי הקלעים להתגבש יוזמה מדינית מקבילה בניסיון להחיות את\n.\n\t כך נודע ל-ynet ו\"ידיעות אחרונות\".\nבימים האחרונים מתקיימים מגעים דיפלומטיים משמעותיים בהובלת מצרים בניסיון לארגן מפגש פסגה בין ראש הממשלה בנימין נתניהו, יושב ראש הרשות הפלסטינית אבו מאזן ונשיא מצרים עבד אל-פתאח א-סיסי שיגשר ביניהם. מיקום הפגישה המסתמן: קהיר.\nהקריאה של א-סיסי לישראלים\nגורם פלסטיני בכיר אישר אמש ל-ynet כי המגעים מתנהלים בתיווך מצרי במטרה לקיים מפגש משולש בתקופה הקרובה. אף שהמאמצים הללו טרם הבשילו להסכמות, לדברי הפלסטינים כל הצדדים הרלוונטיים מעורבים בעניין, ואף אחד לא סגר את הדלת בפני הצעת הפסגה.\nלהערכת הגורמים הפלסטיניים, עצם העובדה כי הנשיא א-סיסי - שנחשב בעל השפעה רבה על ההנהגה הפלסטינית - הוא שעומד מאחורי היוזמה מגבירה את הסיכוי כי היא תתממש. לאור מערכת היחסים הביטחונית הקרובה בין ירושלים לקהיר תחת א-סיסי, ההערכה היא שגם בישראל יתקשו לסרב ליוזמה המצרית - במיוחד בשל כך שנתניהו עצמו הצהיר לאחרונה שהוא מוכן להיפגש עם אבו מאזן ולנהל עמו מו\"מ ישיר.\nרק בשבוע שעבר קרא במפתיע א-סיסי לישראל ולפלסטינים להגיע להסכם שלום שישים קץ לסכסוך ביניהם ולראות כדוגמה את התוצאות החיוביות שהביא עמו הסכם השלום בין ישראל למצרים. נתניהו, בתגובה, בירך על דבריו ואמר כי ישראל נכונה להשתתף עם מצרים ועם מדינות ערב בקידום התהליך המדיני. עם זאת, בעקבות המגעים לצירופו של ליברמן לממשלה כשר ביטחון, הגיבו המצרים בזעם.\nמלשכת ראש הממשלה סירבו אמש להתייחס לדיווחים."}
{"article_id": "0,7340,L-4606607,00.html", "header_title": "מאגרי הגז: הסתיימה הפגישה אצל גילה - ההכרעה בימים הקרובים", "full_text": "הממונה על ההגבלים העסקיים דיוויד גילה ימסור את החלטתו על עתיד מאגר לוויתן בימים הקרובים. כך נודע ל\"כלכליסט\" זאת בתום פגישת גילה עם אנשי נובל אנרג'י ויצחק תשובה היום (ב') במשרדי הממונה.\nגילה היה חבר בועדת צמח לבחינת משק הגז והוא אחד הרגולטורים שחתומים על ההמלצה לאשר ייצוא של 53% ממאגרי הגז שיש בידי מדינת ישראל.\nהפגישה אצל גילה לא נולדה במקרה: בשבועיים הקרובים תכנן גילה להביא את הסכם הפשרה ממרץ 2014 לכדי אישור. הסכם זה היה פוטר את בעלי מאגר לוויתן (נובל דלק ורציו) מהכרזה שהם מונופול, ובתמורה הם ימכרו את מאגרי הגז הקטנים כריש ותנין לגורם חדש שיתחרה על החוזים במשק. אולם כוונות לחוד ומציאות לחוד - גילה כאמור הודיע היום שהוא שוקל מחדש את ההסכם.\nקבוצת דלק הציגה הערב בפני הממונה על ההגבלים דויד גילה נתונים השוואתיים, המוכיחים לטענתה, שמחיר הגז הטבעי למשק המקומי הוא מהנמוכים בעולם, וזאת ביחס למדינות בעלות משטר פיסקאלי דומה לישראל.\nלפי הנתונים של דלק, המחיר הממוצע המחיר הממוצע של יחידת אנרגיה (MMBTU) למשק בישראל עומד בטווח 5.5 ל-6 דולר, ואילו ברוב מדינות אירופה המחיר נע בין 9 ל-12 דולר. במזרח הרחוק הטווח גדול עוד יותר ונע סביב 13 עד 15 דולר ואילו בארה\"ב, שמספקת את הצריכה שלה, המחיר נע בין 4 ל-8 דולר ליחידת אנרגיה כאשר משטר המיסוי שם נמוך בכחצי מזה שבישראל."}
{"article_id": "0,7340,L-4606957,00.html", "header_title": "נתניהו: לא חזרנו לכותל כדי להגיע אליו בנגמ\"שים", "full_text": "בפתח חידון התנ\"ך למבוגרים תקף\nאת ראשי המפלגה שמובילה מולו בסקרים, מבלי להזכיר אותם בשמם: \"שמעתי מאנשים שמוכנים לתת לפלסטינים בירה בירושלים. שמעתי מישהו, מישהי, אומרים שהכותל יישאר בידינו. איך הכותל יישאר בידינו? כמובלעת בשטח הפלסטיני? ואיך בדיוק נגיע אליו? בשיירות? בהליקופטרים? בנגמ\"שים? לא חזרנו לכותל אחרי 2,000 שנה כדי להגיע אליו בנגמ\"שים\".\nנתניהו, שלפני 18 שנה טען כי \"פרס יחלק את ירושלים\", אמר בנאומו בטקס כי \"אנחנו נהדוף את כל האתגרים ונעמוד מול כל הלחצים. אני אומר לכם כאן - ביום הזה, בנר חנוכה האחרון, הכותל ישאר בידינו, ירושלים כולה תישאר בידנו, מאוחדת לנצח בריבונות ישראל\". בתגובה הצהירו יו\"ר העבודה יצחק הרצוג ויו\"ר התנועה ציפי לבני: \"ביבי כמו ביבי, מנצל את ירושלים לצרכים ציניים. הציבור איבד את האמון בנתניהו ואנחנו נחליפו\".\nנתניהו: לא חזרנו לכותל כדי להגיע אליו בנגמ\"שים צילום: אלי מנדלבאום, עריכה: ערן רחמני\nשלשום ביקרו השניים ברחבת הכותל והדליקו שם נר חנוכה. בביקור הצהיר הרצוג כי \"אנחנו מחויבים, אני וציפי לבני, לשמירה על ירושלים בירתנו, להבטחת עתידה ולשמירת המקום הקדוש הזה. נעשה הכול כדי שהיא לא תקרע ותפולג, נאבק למען צביונה החברתי ונכיר בעובדה שירושלים היא לא רק אבנים\". גם לבני ציינה כי \"אנחנו מתחייבים שבכל מצב המקום הקדוש הזה יישאר שלנו, של עם ישראל, יישאר בריבונותה של מדינת ישראל\".\nמוקדם יותר היום התייחס הנשיא הפלסטיני אבו מאזן ל\nלמועצת הביטחון של האו\"ם שקוראת ל\"סיום הכיבוש הישראלי\" והצהיר כי אם זו תיכשל, הפלסטינים ינקטו בשורה של תוכניות מדיניות וחקיקתיות נגד ישראל. לפי הדיווח בסוכנות הידיעות הרשמית של אלג'יריה, שם מבקר אבו מאזן, הוא איים \"לעצור את כל הפעילות המשותפת עם ישראל ולדרוש ממנה לשאת באחריות מפני שישראל היא מדינה כובשת\".\nבמקביל, הבכיר הפלסטיני סאיב עריקאת הצהיר היום כי מועצת הביטחון תצביע על ההצעה עד סוף השנה האזרחית, בעוד שמונה ימים. עריקאת, ששוחח עם כלי תקשורת רוסיים ודבריו צוטטו בסוכנות הידיעות \"מען\", ציין עוד כי הפלסטינים ערכו כמה שינויים בטיוטת ההחלטה שהגישו בשבוע שעבר וכי ההצבעה תתקיים \"בקרוב מאוד\".\nמנגד, בחמאס הודיעו היום כי הם מתנגדים לפנייה הפלסטינית לאו\"ם.\nדובר חמאס סאמי אבו זוהרי הדגיש כי הטיוטה שהוגשה לא משקפת הסכמה בקרב העם הפלסטיני וקרא לרשות לחזור בה מהיוזמה. \"אנחנו מאמינים שהטיוטה הזו לא מתייחסת לכל הפלסטינים והיא מעוררת התנגדות משמעותית\".\nההצעה שהוגשה למועצת הביטחון ביום חמישי האחרון כוללת קריאה ל\"הסכם כולל וצודק תוך 12 חודשים ונסיגה הדרגתית של כוחות הביטחון הישראליים שתסתיים לכל המאוחר בסוף שנת 2017\". עוד אתמול הבהירו הפלסטינים כי אין בכוונתם\nאת ההצבעה על הטיוטה: שר החוץ הפלסטיני ריאד אל-מליכי סיפר כי מזכיר המדינה האמריקני ג'ון קרי ניסה לשכנעם ולהסביר כי להחלטה כזאת תהיה השפעה על מערכת הבחירות בישראל, אולם הפלסטינים דחו את הבקשה.\nבחידון התנ\"ך עצמו, שבו אמר נתניהו את הדברים, זכה הישראלי חננאל מלכה. אל המקום השני הגיע אלכסנדר הפנהיימר מארצות הברית ובמקום השלישי זכה אריאל כהן מארגנטינה."}
{"article_id": "0,7340,L-4829506,00.html", "header_title": "היועמ\"ש נגד חוק ההסדרה: \"הוא לא חוקתי\"", "full_text": "בישיבת פורום ראשי המפלגות שהתקיימה היום (א') אמר אביחי מנדלבליט כי הפתרון המוצע להסדרת מעמדם של\nויישובים אחרים שהוקמו על אדמות פלסטיניות פרטיות ביהודה ושומרון, אינו חוקתי ולא יעבור את מבחן בג\"ץ. מעבר לכך, הוסיף היועמ\"ש, הוא יזיק להתיישבות.\nבעקבות הדברים הוחלט לדחות את הדיון וההצבעה בחוק, ולא להעלותו היום לוועדת שרים לחקיקה.\nחוק ההסדרה אמור היה לעלות היום להצבעה כתשובה להחלטת בג\"ץ הנוגעת לפינוי היישוב עמונה המתוכנן לדצמבר. החוק מבקש להסדיר את מצבם של כמה יישובים ביהודה ושומרון. אנשי הבית היהודי והליכוד מקדמים אותו, והיוזמים הם ח\"כ שולי מועלם וח\"כ יואב קיש.\nההצעה מבקשת להעניק \"פיצויים ביד נדיבה לבעלי המקרקעין הפלסטינים, הן בקרקע והן בכסף, והסדרתם התכנונית של היישובים במיקומם הנוכחי\".\nהמקרקעין שעליהם הוקמו היישובים הם בחלקם אדמות נפקדים (\"נכס נטוש\") ובחלקם אדמות פרטיות. ביחס לאלו מהמקרקעין שהם בבעלות פרטית קובע סעיף 2 כי הם יופקעו ותמורתם יקבלו הבעלים המקוריים קרקע חלופית באדמת מדינה ובסמיכות למקום מגוריהם.\nלאלו מהמקרקעין שבעליהם נפקדים קובע סעיף 3 כי הממונה על הרכוש הממשלתי והנטוש יקצה אותם לצורך היישובים, וכי אם ביום מן הימים ישובו הבעלים ויהיו זכאים על פי החוק להשבת המקרקעין, המקרקעין יופקעו ובעליהם יקבלו פיצוי זהה לפיצוי שיקבלו בעלי המקרקעין הפרטיים.\n\"שווי המקרקעין לעניין הפיצוי ייקבע ביום ההפקעה ובכך יישמרו זכויות הנפקדים, שהפקעת אדמותיהם תיעשה ביום שישובו\".\nבדברי ההסבר לחוק נכתב: \"חוק זה בא לתקן עוול כפול – עוול לאלפי משפחות, תושבי מספר יישובים ביהודה ושומרון אשר נשלחו ברובם להקימם ולהתגורר בהם בידיעה, בעידוד ובמימון של רשויות השלטון והממשלות בישראל וגופים מיישבים נוספים, ועוול עם בעלי המקרקעין שעליהן הוקמו בתי אותן משפחות או יורשיהם, אשר זכאים לפיצוי בעד אדמותיהם ועד כה טרם קיבלוהו... אצל התושבים נוצרה במהלך השנים התחושה שהעיכובים בהסדרתם התכנונית הם עיכובים טכניים\"."}
{"article_id": "0,7340,L-3730750,00.html", "header_title": "מדינה פלסטינית? חפש באנדורה", "full_text": "היכולת של ספרד וצרפת לבחוש בפוליטיקה ובביטחון של אנדורה נמצאת בעיקר על הנייר. מכיוון שמדובר במדינה זעירה שאינה פעילה במיוחד בנושאי חוץ וביטחון, כמעט שלא ידוע על התערבות ממשית מצד שתי המדינות בנסיכות. כך או כך, מסתמכת אנדורה על שתי שכנותיה הגדולות עבור הגנה צבאית, וזו נקודת המפתח שכנראה מעניינת את נתניהו.\nניתן לראות שהאיזון המדיני העדין בין הנסיכות הננסית לשתי שכנותיה הגדולות נשמר בזכות מערכת היחסים הידידותית ביניהן. צרפת וספרד יכולות מבחינה חוקית לפרוס טנקים ברחובות אנדורה ולבטל את ההסכמי החוץ שלה, אך שתיהן לא נוהגות לעשות כן.\nלצד הכרסום בריבונות של תושבי הנסיכות, המצב הקיים מיטיב עם תושבי אנדורה מבחינה כלכלית. העובדה שאין למדינה כוח צבא או משטרה משמעותי חוסך לה כסף רב. בשנת 1961 עמד תקציב הביטחון במדינה על חמישה\nדולרים בלבד ונועד לממן מטווח אחד ל-11 השוטרים שפעלו אז במדינה. תקציב הביטחון מאז תפח, שכן מספר השוטרים זינק ליותר מ-200, אולם הוא עדיין לא מתקרב לזה של ישראל, הרשות הפלסטינית ואפילו חמאס.\nראש ממשלת אנדורה לשעבר, מארק פורנה מולנה, הסביר את היתרון שבשיטה זו בעת נאומו בעצרת האו\"ם ב-2003. \"צחקו עלינו בעבר שתקציב הביטחון שלנו עולה ארבעה דולרים וחצי, כשבפועל הוא לא עולה לנו אפילו סנט אחד\", אמר מולנה. \"הכסף שמקדיש העולם לכלי נשק יכול היה לשמש את האנושות כולה לחיים טובים, ללא מחלות, עם חינוך ותרבות לכולם\"."}
{"article_id": "0,7340,L-4806732,00.html", "header_title": "נתניהו: מוכן לשבת השבוע עם אבו מאזן בפריז", "full_text": "צפו בדברי נתניהו במסיבת העיתונאים צילום: דניאל אליאור\nראש הממשלה\nערך בצהריים (ב') מסיבת עיתונאים עם ראש הממשלה הצרפתי\nהמבקר בישראל. נתניהו דחה שוב את\nשקוראת לחידוש שיחות השלום בין ישראל לפלסטינים וקרא לאבו מאזן: \"אני מוכן להגיע לארמון האליזה ולשבת בארבע עיניים עם אבו מאזן וכל הסוגיות יעלול על השולחן, כולל נושא ההתנחלויות, ללא תנאים מוקדמים\", אמר נתניהו. \"אני מוכן לפנות את לוח הזמנים שלי ולבוא לפריז מחר. טוב, לא מחר, כי אנחנו מרחיבים ממשלה, אבל מחרתיים\".\nואלס ענה לו על כך במסיבת העיתונאים: \"שמעתי את הצעתו ואשוחח על כך עם הנשיא פרנסואה הולנד\".\nנתניהו ביקש להודות לוואלס ולנשיא פרנסואה הולנד על מחויבותם לשלום, אך הוסיף כי \"היוזמה הצרפתית לא תעודד שלום בין ישראל לפלסטינים. אי-אפשר להגיע לשלום בוועידות בינלאומיות בסגנון האו\"ם, שבהן יש ניסיון להכתיב תנאים. זה לא יושג דרך תכתיבים וניסיון של מדינות לנסות להחליט על ביטחוננו כשאין להן נגיעה לכך. אנו שותפים לאותו יעד - להגיע לשלום, שתי מדינות לשני עמים וקץ המלחמות. אמרת ששיחות ישירות קשות עכשיו, ואתה צודק\".\nנתניהו חזר על כך ששלום יושג אחרי שהפלסטינים יקבלו הכרעה קשה, \"להכיר במדינה יהודית ולא להמשיך לחנך את עמם שיום אחד ישראל תיעלם. אנו רוצים שתי מדינות לשני עמים. מדינה פלסטינית מפורזת שמכירה במדינה יהודית\". הוא פנה לראש הממשלה הצרפתי והפציר בו לא לאפשר למנהיגות הפלסטינית לחמוק מהבחירה הקשה הזאת: \"המנהיגות הפלסטינית לא רואה ביוזמה הצרפתית עידוד לפשרה אלא הימנעות מפשרה. לראש הממשלה הפלסטיני ראמי חמדאללה הייתה פליטת פה שבה הביע תקווה שהיוזמה תכלול לוח זמנים מוכתב יותר מאשר מו\"מ לשלום\".\nאחרי נתניהו אמר ואלס: \"אנחנו נדבר על תהליך השלום עם הפלסטינים ונציג את הרעיונות שלנו וההכנות למפגש בפריז ב-3 ביוני. המטרה היא לגייס מחדש את הקהילה הבינלאומית למען השלום ופתרון שתי מדינות לשני עמים\". הוא הוסיף כי לצרפת בכלל ולו בפרט מחויבות לפעול נגד אנטישמיות ונגד חרם על ישראל.\nבשבוע שעבר הודיע שר החוץ הצרפתי ז'אן מארק איירו כי השלב הראשון ביוזמה הצרפתית, בדמות פסגת שרי החוץ, יתקיים ב-3 ביוני ללא השתתפות נציגים מישראל והרשות הפלסטינית. מזכיר המדינה האמריקני ג'ון קרי אישר את השתתפותו בוועידה. השלב השני יהיה כינוס ועידה בינלאומית בסתיו בתאריך שעדיין לא ידוע.\nבשבוע שעבר ונתניהו אמר לאחר הפגישה עמו: \"הדרך לשלום אמת בינינו לבין הפלסטינים הוא על-ידי משא ומתן ישיר. רק כך השגנו שלום עם מצרים, רק כך השגנו שלום עם ירדן, וכל פתרון אחר רק מרחיק את השלום ונותן לפלסטינים פתח מילוט\".\nמנגד, מקורבי שר החוץ הצרפתי ציינו לאחר הפגישה בהתייחסם לוועידה הבינלאומית המוצעת כי \"צרפת פועלת בשקיפות מלאה בכל הנוגע לישראל. זאת בעצם מטרת הביקור של שר החוץ, המנהל דיאלוג צמוד עם בני-שיחו הישראלים. ישראל הייתה בין המדינות הראשונות שבהן ביקר שליחו המיוחד. השר רשם לעצמו את שאלות הישראלים ונתן סיכום ביניים של ההכנות לפגישת השרים בפריז\"."}
{"article_id": "0,7340,L-3730584,00.html", "header_title": "עימותים בטהרן אחרי שאחמדי-נג'אד הוכרז כמנצח", "full_text": "עכשיו זה רשמי - מחמוד אחמדי-נג'אד יהיה נשיא איראן גם בשנים הקרובות:\nבמקביל להודעה הרשמית, החלו בטהרן עימותים והפגנות המוגדרות בסוכנויות הידיעות כ\"קשות ביותר בעשור האחרון\". בין היתר, באחד מדיווחי אנשי מוסווי - הטוענים שהתוצאות זויפו - נמסר על יריות בכיכר פאטימי בטהרן. לא נמסר על נפגעים.\n(צילום: רויטרס)\nהמפגינים, הלבושים בירוק, הציתו אש מחוץ למשרד הפנים והתעמתו עם שוטרים ותומכיו של הנשיא גם בכיכר וראנאק. כ-2,000 מהם ערכו \"שביתת שבת\" כשהתיישבו במרכז הכביש, מחאו כפיים ושרו: \"מוסווי קח חזרה את הקול שלנו, מה קרה לקול שלנו?\", וגם: \"הממשלה שיקרה לעם\". לעבר כוחות המשטרה הם קראו: \"אחינו, אתם חלק מאיתנו\". עדי ראייה מסרו כי שוטרים תקפו את פעילי האופוזיציה באלות, עצרו כמה מהם ואף פגעו במכוניותיהם.\nעוד דווח כי המשטרה סגרה את שדרות ולי עסר בבירה, לאחר שאלפי אנשים הגיעו לשם למחות על התוצאות. עדי ראייה טענו כי בנק הוצת באזור אחר של טהרן. שר הפנים הזהיר את התושבים לבל יצטרפו ל\"התקהלויות בלתי חוקיות\".\n(צילום: AP)\nמוסווי עצמו פרסם הודעה, בה הגדיר את התוצאות \"להטוטנות מצד מארגני הבחירות ורשות השידור באיראן\". הוא כתב שהתוצאות שפורסמו \"מדהימות\" והוסיף כי העם \"מעוניין לדעת איך ומיהם הגורמים שתכננו את המשחק הגדול הזה\". עוד הזהיר מפני \"התהליך הנוכחי ומאי הסדרים הגלויים והנרחבים של יום הבחירות\". לדבריו, הוא לא מתכוון \"להיכנע לאלה שתכננו את המניפולציה המסוכנת הזו\".\nעל פי הנתונים שפירסם משרד הפנים, 35,434,404 בני אדם הצביעו בבחירות, שהם 85 אחוז מבעלי זכות ההצבעה. 24,527,516 מהם תמכו בנשיא אחמדי-נג'אד. מוסווי קיבל 13,216,411 קולות (וניצח בטהרן), מוחסיין רזאי 678,240 ומהדי כרובי 333,635. 409,379 קולות, שמהווים 1.04%, הוגדרו כקולות פסולים. אחוז ההצבעה מהווה שיא חדש, כשהקודם נקבע בשנת 1997, בבחירות בהן השתתפו 79.93% מבעלי זכות ההצבעה.\n(צילום: רויטרס)\nאחמדי-נג'אד צפוי לשאת נאום ניצחון בשעות הערב. תומכיו יצאו כבר בלילה לרחובות כדי לחגוג. הוא זכה לברכות מנשיא ונצואלה\n,\n\t שמאמינים כי הוא ימשיך לעזור לפלסטינים.\nהמנהיג הרוחני של איראן, האייטולה עלי חמינאי, בירך את אחמדי-נג'אד על בחירתו לכהונה שנייה ואמר כי מדובר ב\"חגיגה אמיתית\".\nחמינאי קרא לאחדות השורות בעם. \"הנשיא הנבחר הוא הנשיא של כל העם האיראני ועל כולם, כולל יריבי האתמול, לתמוך בו יחד ולסייע לו\", נכתב בהודעה שפרסם. הוא קרא לתומכי אחמדי-נג'אד ולתומכי המועמדים שלא זכו להימנע מעימותים. חמינאי אמר כי אחוז ההצבעה הגבוה הוא \"חג אמיתי\" והזהיר כי \"האויבים עושים מאמץ לקלקל לעם האיראני את המתיקות של היום הזה\"."}
{"article_id": "0,7340,L-3731202,00.html", "header_title": "מחכים לרה\"מ: הפגנות ימין ושמאל בפתח בר-אילן", "full_text": "המתח לקראת נאומו המדיני של ראש הממשלה, בנימין נתניהו, הלהיט הערב (יום א') את הרוחות באוניברסיטת בר-אילן. מפגינים מימין ומשמאל נאספו מול קמפוס האוניברסיטה כדי להשמיע את קולם בטרם יחל נתניהו את נאומו החשוב. חלקם דרשו לעצור את הבנייה בהתנחלויות, אחרים ביקשו לחזק אותה וכמה התעמתו עם המשטרה. אחת המפגינות עוכבה והיא הועברה לחקירה בתחנת המשטרה.\n(צילום: ירון ברנר)\nהפגנת הימין, בראשות חבר הכנסת מיכאל בן-ארי מסיעת האיחוד הלאומי, ביקשה להביע את מורת רוחם מנשיא ארצות הברית. חלקם אף נשאו שלטים שעליהם נכתב: \"ברק חוסיין אובמה - אנטשימי שונא יהודים\". אנשי הימין, הלבושים בביגוד כתום, קראו לחזק את ההתיישבות ביהודה ובשומרון.\nח\"כ בן ארי התעקש כי נאומו שלא נתניהו לא מסוגל להפתיע אותו. \"הוא ינסה לקנות אותנו בנזיד עדשים, אבל אנחנו לא ניתן לו. הוא ינסה לרצות את הימין, אבל ההצהרות פה היום יהיו עוד נסיגה לציבור הימני בישראל. אנחנו מכריזים פה על תחילת המאבק על תוכניות הליכוד - מאבק של צעדי מחאה אם הקפאת ההתיישבות לא תופשר באופן מיידי. אי-אפשר להמשיך לחנוק את התינוקות שלנו\".\nיצחק, בן 70, הגיע להפגנה כל הדרך מטבעון. \"אני רציתי להזכיר לביבי שרוב העם בעד ישראל השלמה ושלא יקשיב למיעוט הקולני שבא לידי ביטוי בתקשורת. זה איום ונורא מה שקרה לתושבי גוש קטיף, ואת זה בדיוק אנו רוצים למנוע היום. לא הצבעתי ליכוד, אבל כן שמחתי כשהוא נבחר. עכשיו אני רק מקווה שהוא לא קיבל רגליים קרות\".\nבמקביל, גם פעילי שמאל, בניצוחו של יו\"ר \"שלום עכשיו\" יריב אופנהיימר, פתחו בהפגנה בכניסה לקמפוס. המפגינים, חלקם לבושים בוורד, נשאו שלטים שעליהם נכתב: \"לא להתנחלויות\".\n(צילום: ירון ברנר)\n\"באנו לקרוא לביבי שיצהיר לא רק על שתי מדינות לשני עמים, אלא גם על הקפאה של כל בנייה בהתנחלויות\", אמרה נעה גלילי, בת 23 מתל אביב. \"בלי הקפאה של ההתנחלויות מה שיישאר זו סיסמה חלולה, כי מדינת ישראל תמשיך לקבוע עובדות בשטח שבעוד כמה שנים יהוו נקודות אל חזור. אנחנו מצפים מביבי לעשות צעד אמיץ ואמיתי שיביא אותנו לשלום וביטחון. אחרי הכל, רוב הציבור רוצה שתי מדינות לשני עמים והוא הנבחר שלנו\".\nמאז שהכריז נתניהו על כוונתו לשאת נאום מדיני מיוחד, הופעל עליו לחץ מימין ומשאל. שרי הימין בהם שרי ש\"ס, הבית היהודי וכמה משרי הליכוד\nדרשו ממנו לא יתקפל מול תביעות הקהילה הבינלאומית וממשל אובמה. רק שלשום\nראש הממשלה עם חברי סיעת הבית היהודי בניסיון להפיג את חששם.\nמאמצי נתניהו הופנו גם כלפי הצד השמאלי של המפלה הפוליטית. אמש הוא נועד עם נשיא המדינה, שמעון פרס, כדי\nאודות\n\t תוכן הנאום ובמטרה לאפשר פתיחת דיאלוג עם הפלסטינים. בנוסף, הוא עדכן את יו\"ר העבודה, השר אהוד ברק, בעיקרי הנאום. ברק טען הבוקר כי דברי נתניהו\n- וביקש להנמיך ציפיות."}
{"article_id": "0,7340,L-3730695,00.html", "header_title": "לקראת הנאום: נתניהו נועד עם הנשיא", "full_text": "נשיא המדינה, שמעון פרס, נועד הערב (שבת) במשכנו בירושלים עם ראש הממשלה, בנימין נתניהו, לקראת נאומו המדיני של ראש הממשלה מחר באוניברסיטת בר-אילן. שני האישים נפגשו במשך שעה ועשרים דקות.\nנתניהו ביקש להתייעץ עם פרס בתכנים של נאומו, כדי לאפשר פתיחת דיאלוג עם הפלסטינים במקביל לכוונתו לעמוד על האינטרסים שהגדירה הממשלה, ובהם הכרה פלסטינית בישראל כמדינה יהודית.\n(צילום: יוסף אבי יאיר אנגל)\nבאגף הימני של הליכוד הוחלט שלא לתקוף את ראש הממשלה לפני נאומו. עם זאת, אנשי ימין רבים ביקשו להיות נוכחים באולם. במהלך היום יתלו שלטים תחת הכותרת: \"מחזקים את נתניהו, לא מתקפלים\".\nבימים החולפים,\nעם שורה של אישים פוליטיים ואישי ציבור לקראת הנאום. אתמול עלו לרגל כמה משרי הימין, בניסיונות אחרונים להשפיע על ראש הממשלה. השר דניאל הרשקוביץ, יו\"ר הבית היהודי, אמר עם צאתו מפגישה עם ראש הממשלה: \"התרשמתי שנתניהו לא שינה את עורו ונותר דבק בעקרונות הלאומיים\".\nח\"כ זבולון אורלב (הבית היהודי) אמר לאחר הפגישה: \"יצאתי רגוע מכפי שנכנסתי. התרשמתי שלא תהיה רעידת אדמה. עם זאת, אני דרוך לקראת נאומו של נתניהו\".\nביום רביעי,\nעם חברי כנסת מהליכוד, שהשמיעו דברים נגד פתרון שתי המדינות, ואמר להם כי \"יש אתגרים גדולים לעתיד המדינה, וצריך לפעול לקיומה של ישראל כמדינה יהודית לדורי דורות. זו לא רק האחריות שלי, אלא גם האחריות של כולנו. מאיימים עלינו, ועלינו לעשות איזונים\"."}
{"article_id": "0,7340,L-3409443,00.html", "header_title": "מוקדמות היורו: ישראל ניצחה גם באנדורה, 0:2", "full_text": "בלי להבריק, לשכנע או לשחק כדורגל טוב עשתה נבחרת ישראל את העבודה וחזרה מצמד משחקי החוץ שלה עם מלוא שש הנקודות. הערב (ד') חגגה החבורה של דרור קשטן ניצחון 0:2 על אנדורה החלשה למרות תנאי מגרש שהזכירו את המגרש ברמת עמידר בשנות ה-70'.\nלפני המשחק דובר רבות על חזרתו של יוסי בניון להרכב, אבל במשחק עצמו נראה כי קשר ווסטהאם נותר בלונדון או במקדוניה. תנאי המגרש הקשים - שלוליות ובוץ כמעט בכל מקום - לא סייעו לפיתוח המשחק הטכני, דבר בו אמורה הנבחרת הישראלית לעלות בכמה רמות על אנדורה. חלום היורו נותר חי, קיים ובועט, גם אם לא באלגנטיות רבה.\nהנבחרת זכתה לעידוד לא צפוי מנשות 'מלכת המדבר', שמסען הביא אותן לאנדורה. בעזרתן שלטה ישראל גם ביציעים ונהנתה מהרגשה כמעט ביתית.\nמהלך המשחק\nכבר לאחר שתי דקות הצליחה הנבחרת הישראלית להרעיד את הקורה האנדורית לאחר שברק יצחקי הרים מימין, השוער הדף לא טוב וטוטו תמוז בעט לעמוד. בהמשך התקשו השחקנים הישראלים לפתח משחק התקפה על תנאי המגרש הקשים, בשל השלוליות הרבות.\nבדקה ה-23 ראה קשטן את חלום היורו כמעט ומתנפץ מול עיניו - הגבהה סתמית של אנדורה היתה קרובה להפוך לשער עצמי של דדי בן דיין. המשחק החלש מצד שתי הנבחרות נמשך. בדקה ה-38 הצליחה ישראל לשבור את השיוויון, הרבה בעזרת תנאי המגרש הקשים - כדור ארוך אל עברו של רוברטו קולאוטי נעצר על אחת השלוליות ברחבת אנדורה, החלוץ הקפיץ מעל השוער והגביה בקושי לטוטו תמוז, שנגח פנימה מקרוב.\n.\nהמחצית  השנייה נפתחה בסערה ולא על השמיים, אלא על הדשא. ברק יצחקי פרץ מימין, עבר שני שחקנים ובעט כדור מסובב, שחלף ליד הקורה. בדקה ה-53 שוב קיבל יצחקי כדור בימין והרים לרחבה, תמוז החמיץ את הכדור אבל קולאוטי היה שם כדי לנגוח פנימה בקפיצה.\n.\nהמשחק נרגע, בעיקר מצידה של החבורה הישראלית ובדקה ה-79 קיבלה אנדורה בעיטת עונשין מ-11 מטרים לאחר שהחלוץ ז'ולי סאנצ'ס הוכשל ברחבה. המחליף ניגש לבעוט בעצמו, אך בעט חלש החוצה והסתכל בזעם אל עבר המגרש הרעוע.\nהרכבים\nקולדו אלבארס; אילדפונס לימה, ג'וסה צ'מה (אוסקר סונייה, 61), אנטוני לימה, ג'וסה אייאלה; ג'ורדי אסקורה, ג'ניס גרסיה, מרסיו ויירה, מארק ברנאוס; ג'וסטו רואיז, ז'ואן טוסקאנו (ז'ולי סאנצ'ס, 77).\nדודו אוואט; יואב זיו, אריק בנאדו, אבי יחיאל, דדי בן דיין; גל אלברמן (וואליד באדיר, 71), עידן טל, יוסי בניון; טוטו תמוז (מיכאל זנדברג, 77), ברק יצחקי, רוברטו קולאוטי (עומר גולן, 86)."}
{"article_id": "0,7340,L-4803135,00.html", "header_title": "נתניהו לשר החוץ הצרפתי: היוזמה לשלום - פתח מילוט לפלסטינים", "full_text": "ראש הממשלה בנימין נתניהו נפגש הבוקר (א') עם שר החוץ הצרפתי ז'אן מארק איירו המבקר בישראל על רקע\nלהניע את המשא ומתן בין ישראל לפלסטינים. בפתח ישיבת הממשלה התייחס נתניהו לפגישה ואמר: \"הדרך לשלום אמת בינינו לפלסטינים הוא על-ידי משא ומתן ישיר. רק כך השגנו שלום עם מצרים, רק כך השגנו שלום עם ירדן וכל פתרון אחר רק מרחיק את השלום ונותן לפלסטינים פתח מילוט\". לאחר הפגישה נסע איירו לרמאללה, שם ייפגש עם ראש הרשות הפלסטינית אבו מאזן.\nמנגד, מקורבי שר החוץ הצרפתי ציינו לאחר הפגישה בהתייחסם לוועידה הבינלאומית המוצעת כי \"צרפת פועלת בשקיפות מלאה בכל הנוגע לישראל. זאת בעצם מטרת הביקור של שר החוץ המנהל דיאלוג צמוד עם בני-שיחו הישראלים. ישראל הייתה בין המדינות הראשונות שבהן ביקר שליחו המיוחד. השר רשם לעצמו את שאלות הישראלים ונתן סיכום ביניים של ההכנות לפגישת השרים בפריז\".\nמקורבי איירו ציינו עוד כי \"אין בכוונתנו לקבוע מראש את תוצאות השיחות הישירות בין שני הצדדים או לעקפן - כאשר הן הדרך היחידה לפתרון הסכסוך, כפי שמזכירים הישראלים. הבעיה היא שלא מתנהל כרגע שום משא ומתן. השר הזכיר שהמטרה של היוזמה הצרפתית היא להניע מחדש את הקהילה הבינלאומית סביב מטרות משותפות, שהן חידוש המחויבות לטובת פתרון שתי המדינות ויצירת תנאים מיטיבים לחידוש השיחות הישירות בין הצדדים\".\nבנוגע ל\nעל מה שהוגדר בפי בכירים בירושלים \"ההצבעה של צרפת באונסק\"ו בעד היוזמה שמכחישה את זיקתנו לירושלים ולהר הבית\", ציינו מקורבי השר הצרפתי כי \"הוא ביקש להבהיר את האי-הבנות שנגרמו מהצבעת צרפת באונסק\"ו בנוגע למצב בירושלים. הוא הזכיר שעמדתה של צרפת בנוגע לירושלים לא השתנתה: ירושלים היא עיר העומדת ביסודותיהן של שלוש הדתות המונותיאיסטיות הגדולות ושייכת לכל המאמינים, יהודים, נוצרים ומוסלמים. צרפת מחויבת לחופש הגישה והפולחן בירושלים\".\nבהקשר זה הדגישו המקורבים כי \"ניסוחים פוגעים שלא במקומם, שאפשר וצריך היה להימנע מהם, גרמו לאי-הבנות. צרפת מצרה על כך. ראש ממשלת צרפת היה מאוד ברור ביחס לכך מעל דוכן הנואמים במליאת\nהפרלמנט ובסנאט\". המקורבים הוסיפו כי \"השר גינה בתוקף את הטרור, באם הוא מכה בישראל, במדינות ערב או בצרפת. הוא הביע סולידריות עם משפחות הקורבנות בישראל, בהן משפחות צרפתיות\".\nלפני צאתו מהארץ אמר שר החוץ הצרפתי במסיבת עיתונאים בנתב\"ג כי \"ישראל נמצאת בלב הדאגות הצרפתיות. זה דבר שהוא חשוב ביותר. צרפת הייתה ברורה: לישראל הזכות לחיות בשלום וביטחון בגבולות בטוחים ליד מדינה פלסטינית ריבונית שגם היא צריכה לחיות בגבולות ברורים. הדברים אינם חדשים. אין פה שום חידוש אבל היום יש איום על המצב הזה. האיום הוא חוסר הדיאלוג, המשך ההתנחלויות והבנייה. האיום הוא האלימות נגד האוכלוסיות משני הצדדים והאוכלוסיות משני הצדדים מבקשים שלום וביטחון\".\nהוא הוסיף כי \"האיום בא מהתסכול ההולך וגובר וגורר עמו כעס והורג אט אט את התקווה. את התקווה יש לחדש. יש לחדש את התקווה ולשאוף לשלום ולהגיע לדברים שהם מעשיים ולצרפת יש מטרה אחת בלבד והיא ז, וצרפת איננה לבד ברצון להשיג מטרה זו. צרפת ושותפותיה רוצים להגיע לבנייה מחודשת של אמון הדדי. נכון שהסטטוס קוו הוא פיתוי אבל זהו פיתוי מסוכן ביותר ואת זה הקהילה הבינלאומית יודעת, ולכן יש ניסיון להתגייס מחדש לפני שיהיה מאוחר מדי. יש צורך לפעול\".\nראש הממשלה נתניהו שיגר בתחילת השבוע שעבר מכתב חריף לנשיא צרפת פרנסואה הולנד שבו מחה על ההצבעה הצרפתית בעניין אונסק\"ו והר הבית. נתניהו כתב להולנד כי \"הארגון שאמון על שימור המורשת ההיסטורית העולמית הידרדר לכדי שכתוב מחדש של חלק בסיסי ובלתי ניתן לערעור בהיסטוריה האנושית. בעוד אין לנו שום אשליה בנוגע למחויבות של האו\"ם לאמת או להגינות, בכנות נדהמנו לראות את חברינו הצרפתים מרימים את ידיהם בעד ההחלטה המבישה הזאת\".\nבנוסף כתב נתניהו להולנד כי \"התמיכה הבינלאומית במאמצים של הפלסטינים להכחיש את ההיסטוריה היהודית ולהנציח את המיתוס של תוקפנות יהודית בהר הבית היא לא רק בלתי מוסרית, היא גם מסוכנת\". בעקבות מכתבו של נתניהו הודיע הולנד לקהילה היהודית בצרפת שההחלטה לתמוך בהצבעה באונסק\"ו הייתה טעות. ראש ממשלת צרפת ואלס כינה את ההצבעה הזו \"אומללה ומגושמת\"."}
{"article_id": "0,7340,L-3731265,00.html", "header_title": "הפלסטינים: נאום נתניהו הוא מכה אנושה לשלום", "full_text": "ברשות הפלסטינית האזינו בקשב רב ל\nשל ראש הממשלה, בנימין נתניהו. למרות שדיבר על מדינה פלסטינית מפורזת עם המנון, דגל ושלטון - בצמרת הרשות נרשמה הערב (יום א') אכזבה רבתי. מזכיר הוועד הפועל של אש\"ף, יאסר עבד רבו, אמר כי נאומו של ראש הממשלה בנימין נתניהו \"שווה לאפס\". לדבריו, \"נתניהו הוא נוכל, רמאי ושקרן\".\nשלא במפתיע, גם בחמאס מיהרו להגיב בנחרצות. \"חמאס מגנה את האידיאולוגיה הגזענית והקיצונית של נתניהו\", מסר דובר חמאס בעזה, פאוזי ברהום.\nצילום: ערוץ 1\nאחד מעוזריו של הנשיא הפלסטיני, מחמוד עבאס (אבו מאזן), אמר ל-ynet כי \"הנאום נותן מכה אנושה לתהליך המדיני\". לטענת העוזר, \"נאום נתניהו היה נאום ימני שהורס את הבסיס למשא ומתן כאשר הוא דיבר על ירושלים מאוחדת, על הוצאת סוגיית הפליטים מהמשא ומתן ועל הכרה במדינה יהודית. זהו נאום שמציב תנאים, נאום שנותן מכה אנושה לתהליך המדיני וחסר כל תשתית שיכולה להביא לחידוש המשא ומתן\".\nשר העבודה ברשות הפלסטינית, אחמד מג'דלאני, אמר כי נאומו של נתניהו אינו יכול להוות בסיס למשא ומתן המדיני. \"נתניהו הזמין את הנשיא עבאס למשא ומתן אך הסיר את התשתית שיכולה לאפשר משא ומתן כזה כמו גם בפנייתו למנהיגים הערבים\". לדברי השר הפלסטיני, \"נתניהו עודד את המתנחלים והשמיע מחמאות כלפיהם, מה שמעיד על הזדהותו המלאה עמם. זה היה נאום שמפוצץ את כל היסודות המדיניים של תהליך השלום\".\nאחרי ציפייה ארוכה, נשא הערב ראש הממשלה את נאומו המדיני המיוחד, בו הביע נכונות לקבל \"מדינה פלסטינית מפורזת לצד המדינה היהודית\". כמצופה, הוא הציב תנאים לכינונה: הכרה בישראל כמדינת הלאום היהודי, הפירוז עצמו, לא לחזרת הפליטים הפלסטינים, הבטחת שלמותה של ירושלים כבירת ישראל - ושלום אמיתי.\nלמרות הדרישה האמריקנית הנחרצת להקפאת כל בנייה בהתנחלויות, נתניהו לא התייחס לכך ורק ציין כי לא תהיה הקצאת שטחים להתנחלויות חדשות: \"המתיישבים אינם אויבי העם ואינם אויבי השלום. הם אחינו ואחיותינו\"."}
{"article_id": "0,7340,L-3730733,00.html", "header_title": "הערב: העיניים נשואות לנאום נתניהו בבר-אילן", "full_text": "זה עומד לקרות בשעה 20:00 הערב (יום א'). ראש הממשלה, בנימין נתניהו, יתייצב במרכז בגין סאדאת באוניברסיטת בר-אילן ויישא נאום מדיני חשוב. אמש חתם את סבב התייעצויות לקראת נאומו המדיני בפגישה עם נשיא המדינה, שמעון פרס. בכירים בירושלים מעריכים כי נתניהו לא יקבל את נוסחת שתי המדינות לשני העמים כמתווה להמשך הדיאלוג עם הפלסטינים.\nנתניהו שומר את פרטי הנאום קרוב לחזה. אולם מהצהרותיו בשבוע האחרון נראה כי הוא עדיין מחושק על-ידי שרים וחברי כנסת בממשלת הימין בראשותו ולכן יימנע מלתמוך בפתרון שתי המדינות שבו תומכים הנשיא פרס ושר הביטחון, אהוד ברק.\nנתניהו גם יתקשה לומר דברים שיתפרשו כפגיעה בהתנחלויות. הוא אמנם מעוניין להפגין רצון טוב כלפי דרישות נשיא ארצות הברית, ברק אובמה, והקהילה הבינלאומית, ולכן כנראה יעלה את הצורך לפנות מאחזים בלתי חוקיים. אולם הוא מתנגד לתביעה האמריקנית להקפיא את כל הבנייה בהתנחלויות.\nהוא יתבע כנראה מהפלסטינים להכיר בישראל כמדינה יהודית, ואף עשוי להודיע - בתנאי שהפלסטינים ייענו לתביעה - כי יסכים לכינון מדינה פלסטינית במגבלות ריבוניות, על-פי \"\n\".\nבכל הקשור לשאלת הגבולות, נתניהו עשוי לאמץ את המלצת הנשיא פרס להקמת גבולות זמניים עד להסכם כולל. לצד זאת, הוא צפוי להתעקש על דרישת ממשלתו שירושלים לא תחולק ותישאר בידי ישראל. ראש הממשלה אף\nלאחרונה שירושלים הייתה ותשאר מאוחדת בריבונות ישראלית.\nנאומו המדיני צפוי לעסוק בנוסף גם באיום האיראני והשלכותיו על ישראל והאזור. נתניהו עשוי להשתמש בניצחון הנשיא המכהן, מחמוד אחמדי-נג'אד בבחירות שלשום, כדי לבסס את טענתו על האיום ממדינת \"חמאסטן\" שעלולה לקום ביהודה ובשומרון. כמו כן, הוא יזהיר מפני המשמעויות של התרחבות חדירת ההשפעה האיראנית ללבנון, באמצעות חיזבאללה.\nעל פי הערכות בירושלים, נאום נתניהו יעסוק גם בנכונותה של ישראל להושיט ידה לשלום למדינות האזור, בלא כל תנאים מוקדמים. קריאה כזו, אם תעלה,\nתהיה מכוונת בעיקרה לסוריה. ראש הממשלה מאמין שניתן להוביל יוזמת שלום אזורית, בהשתתפות המדינות הערביות המתונות. אין הכוונה שהוא תומך באופן גורף ב\"\n\",\n\t אלא רק בחלקים ממנה.\nכמה מאות צופים יישבו באולם, בשעה שנתניהו יפרוש את המתווה שלו לשלום, בהם מרצים, סטודנטים, ועיתונאים. באוניברסיטה נערכים זה שבוע לאירוע, שיתקיים תחת סידורי אבטחה כבדים. הפגנות ימין ושמאל צפויות להתקיים באזור האוניברסיטה בזמן הנאום. ynet יעדכן ממקום האירוע, יביא תגובות במערכת הפוליטית ופרשנויות, לפני, במהלך ואחרי נאום ראש הממשלה."}
{"article_id": "0,7340,L-4805435,00.html", "header_title": "היוזמה הצרפתית: פסגת שרי החוץ נקבעה ליוני, קרי ישתתף", "full_text": "שר החוץ הצרפתי ז'אן מארק איירו הודיע הערב (יום ה') כי פסגת שרי החוץ לקראת הוועידה הבינלאומית שנועדה לקדם שיחות שלום בין ישראל והפלסטינים תתקיים ב-3 ביוני. מזכיר המדינה האמריקני\nאישר את השתתפותו בוועידה. \"אי אפשר לכפות שיחות שלום על ישראל והפלסטינים\", אמר קרי ששוהה במטה נאט\"ו בבלגיה. \"שני הצדדים חייבים להחליט מתי הם מוכנים לקיים משא ומתן\".\nמזכיר המדינה האמריקני הוסיף ואמר כי \"יהיה צורך בכמה פשרות, בלי פשרות זה יהיה בלתי אפשרי. אעבוד עם הצרפתים, אעבוד עם המצרים, אעבוד עם הקהילה הערבית ברצון טוב במאמץ לראות אם אנחנו יכולים למצוא דרך לסייע לצדדים למצוא את דרכם\".\nהצרפתים תכננו תחילה לקיים את המפגש ב-30 במאי, אך בגלל שקרי מתלווה בתאריך הזה לנשיא ארצות הברית ברק אובמה בביקור בווייטנאם, הם החליטו לדחות למועד הנוכחי כדי שקרי יהיה נוכח."}
{"article_id": "0,7340,L-4605055,00.html", "header_title": "הפלסטינים פנו לאו\"ם: הסכם תוך שנה, נסיגה ישראלית מלאה עד סוף 2017", "full_text": "לאחר דיונים ארוכים ו\n,\n\t הוגשה הלילה (ה') הצעת הפלסטינים לסיום הסכסוך עם ישראל למועצת הביטחון של האו\"ם. שגריר הרשות הפלסטינית באו\"ם ריאד מנסור הודיע כי ירדן הגישה את ההצבעה בשם הרשות, אך אין בכוונתם לפעול לקיום ההצבעה בהקדם. \"הגשנו, אבך איננו סוגרים את הדלת בפני משא ומתן עתידי עם כל שותפינו, כולל אירופה וארה\"ב\", אמר מנסור.\nההצעה כוללת קריאה ל\"הסכם כולל וצודק תוך 12 חודשים ונסיגה הדרגתית של כוחות הביטחון הישראלים שתסתיים לכל המאוחר בסוף שנת 2017\". כעת יחלו המדינות החברות במועצת הביטחון לדון על נוסחים שונים להחלטה, בהם נוסח מתון יותר שהציעה צרפת.\nלאחר ההודעה הודה מנסור למדינות הערביות והאירופיות על הסיוע. \"נמשיך לדון עם מדינות אלו ועם האמריקנים אם יהיו מוכנים, כדי שאולי נצליח לאשר החלטה במועצת הביטחון שתפתח דלת אמיתית לשלום\", הוסיף.\nבתגובה, כינה שר החוץ אביגדור ליברמן את המהלך \"צעד תוקפני נוסף\" מצד הפלסטינים. \"אבו מאזן מוביל מהלכים שכל מטרתם היא לנגח את ישראל, אין בהם כל תועלת לפלסטינים. להפך, הם רק יביאו להחרפת הסכסוך ולהרעת המצב בשטח ובוודאי שלא יקדמו הגעה להסדר, משום שללא הסכמת ישראל לא ישתנה דבר\", הוא הדגיש בהודעתו.\nליברמן גם קרא למועצת הביטחון \"לעסוק בדברים החשובים באמת לשלומם של אזרחי העולם, כמו הדרך להתמודד עם פעולות טרור רצחניות כגון אלו שארעו השבוע באוסטרליה ובפקיסטן, או לדון בנעשה בסוריה ובלוב, ולא להשחית זמן על הגימיקים של הפלסטינים\".\nהפלסטינים הודיעו בעבר כמה פעמים על כוונתם להגיש למועצת הביטחון הצעת ההחלטה להכרה במדינה פלסטינית בגבולות 67' והצבת לוח זמנים לנסיגה ישראלית משטחי הגדה המערבית בתוך שנתיים. עם זאת, בניגוד להצהרותיהם הקודמות, הוחלט שלא ללחוץ לזירוז מועד ההצבעה, ככל הנראה בעקבות לחץ מצד מדינות ערב בכלל וירדן בפרט. בנוסף, הפלסטינים מעדיפים שהדיונים וההצבעה יתקיימו רק בתחילת 2015 לאחר הצטרפותן של חמש חברות זמניות חדשות למועצה, בהן ונצואלה ומלזיה שמקרבות אותם לרוב הדרוש. במקרה כזה רק וטו אמריקני יטרפד את אישור ההחלטה.\nארה\"ב מתנגדת לכל נוסח חד-צדדי ופועלת למנוע הצבעה על החלטה שאינה מאוזנת ובטרם יתקיימו הבחירות בישראל. מזכיר המדינה האמריקני ג'ון קרי התייחס מוקדם יותר לנושא ואמר כי \"אין בעיה עם החלטה שתהיה באווירה של שיתוף פעולה וקידום תהליך מתחשב שיוביל לפתרון הבעיה, ולא יחמיר את המצב\". קרי ציין כי בשל הבחירות הקרבות בישראל \"זה לא הזמן להביע עמדה בנושא. אנחנו מתמקדים כעת בהפחתת האלימות ומנסים להבטיח שהציבור הישראלי יוכל להתמקד בבחירות בענייני פנים ולא בנושאים שנכפים מבחוץ\".\nביום שלישי רמזה דוברת מחלקת המדינה האמריקנית ג'ן סאקי כי ארה\"ב תטיל וטו על כל הצעה ל\"קץ הכיבוש\" שתעלה להצבעה במועצת הביטחון. היא הבהירה כי ארה\"ב מוכנה לבחון כל הצעה לגופה, \"אבל מתנגדת לקבוע מראש את סיום התהליך\".\nלקראת הגשת ההצעה\nעם ראש הממשלה בנימין נתניהו ביום שני ברומא ועם ראש צוות המשא ומתן הפלסטיני סאיב עריקאת יום לאחר מכן בלונדון. גורם פלסטיני תיאר את הפגישה \"קשה\" וטען שמזכיר המדינה האמריקני ככל הנראה הודיע לפלסטינים שארה\"ב תטיל וטו על ההצעה במועצת הביטחון.\nאתמול התקבלו בעולם\nבנושא. הפרלמנט האירופי בשטרסבורג אישר החלטה הצהרתית על הכרה עקרונית במדינה פלסטינית. בז'נבה גינו מדינות אמנת ז'נבה את מה שהן מכנות הכיבוש הישראלי ביהודה ושומרון ובמזרח ירושלים. בלוכסמבורג בית המשפט לצדק של האיחוד האירופי הוציא את חמאס, אולי זמנית, מרשימת ארגוני הטרור."}
{"article_id": "0,7340,L-4603043,00.html", "header_title": "הכרה במדינה פלסטינית או וטו: קרי ינסה למשוך זמן עד הבחירות", "full_text": "לקראת פגישתם ביום שני ברומא של ראש הממשלה בנימין נתניהו ומזכיר המדינה האמריקני ג'ון קרי, מסתמן כי האמריקנים ינסו לעשות הכול כדי למשוך זמן עד אחרי הבחירות בישראל. קרי צפוי לבקש מנתניהו הסכמה להיכנס למשא ומתן על נוסח הצעה חליפי שהאמריקנים יגישו עוד החודש, ויקרא לחידוש מיידי של המשא ומתן.\nקרי מקווה שטקסט אמריקאי מרוכך שיעבור במועצת הביטחון יסייע לו לגייס רוב נגד ההצעה הפלסטינית-ירדנית, שקוראת לישראל לסגת מהגדה המערבית עד סוף שנת 2016. אפשרות נוספת היא בקשת אור ירוק מנתניהו להיכנס למשא ומתן על נוסח ההצעה הצרפתית ולרכך אותה.\nהאמריקנים רוצים להימנע מהטלת וטו אך חוששים מאוד שהדבר ישחק לידיו של נתניהו בפני הימין הישראלי. גורמים אמריקנים אמרו כי \"ברור לנו שאם לא נטיל וטו נתניהו יקפוץ על זה כקלף במערכת הבחירות ויאמר שכל העולם נגד ישראל ומנסה לכפות עליה הסדר מדיני ורק נתניהו יוכל למנוע את זה\". לכן, כאמור, מה שמניע כרגע את מזכיר המדינה הוא למשוך זמן עד אחרי הבחירות.\nראש הממשלה בנימין נתניהו יבהיר בפגישה כי ישראל מתנגדת לכל מהלך פלסטיני חד-צדדי במועצת הביטחון, ולכל הצעה שתוחמת בזמן את המשא ומתן. נתניהו יוסיף כי כל הצעה כזו תעביר מסר לפלסטינים ולפיו לא כדאי להם להתפשר אלא רק להקשיח עמדות, לתת לזמן לעבור ולקבל הכרה במדינה. גם ההצעה הצרפתית וגם ההצעה הפלסטינית-ירדנית ירחיקו את השלום. גורמים מדיניים אמרו כי ניסיון העבר מלמד שכל ניסיון לתחום את המשא ומתן בין הצדדים הוא כישלון בטוח ואסור לחזור שוב על המשגה.\nההצעה הפלסטינית-ירדנית קובעת את נובמבר 2016 כתאריך יעד לסיום הכיבוש הישראלי, לנסיגת ישראל מהגדה המערבית ולהקמת מנגנון הגנה על העם הפלסטיני. ההצעה הצרפתית מציבה 24 חודשים להגיע להסדר קבע, קובעת מה הפרמטרים להסכם קבע (קווי 67 עם ירושלים כבירת שתי המדינות), מגדירה את ההתנחלויות כמכשול לתהליך השלום וטוענת כי הסכסוך ייפתר לא רק באמצעות משא ומתן (במשתמע קבלת פלסטין כמדינה חברה מלאה).\n\"אנחנו מנסים למצוא דרך להפיג את המתח ולצמצם את הסיכוי להחרפת הקונפליקט\", אמר קרי, \"ובוחנים שורה של אפשרויות להשגת מטרה זו. יש הרבה גורמים שונים שדוחפים לכיוונים שונים, והשאלה היא אם כולנו יכולים למשוך לאותו כיוון\". דיפלומט אמריקני הוסיף כי \"אם יש חלון הזדמנויות להשגת הסכמה לגבי ההחלטה במועצה, זה צריך להיות החודש. אם נחכה, ניאלץ כנראה להתמודד בינואר עם הפניה הפלסטינית, שתיענה בווטו אמריקני - וזה עלול רק להחמיר את המצב\".\nגורם מדיני בכיר העריך כי יוזמת קרי היא בעלת סיכוי נמוך מאוד להתממש, וכי נראה שהפעם גם הצרפתים וגם הפלסטינים נחושים מתמיד לגרור את נתניהו לעימות דיפלומטי במועצת הבטחון."}
{"article_id": "0,7340,L-3731252,00.html", "header_title": "ניצי הליכוד: ראש הממשלה נכנע; יש\"ע: אבן נגולה", "full_text": "של ראש הממשלה, בנימין נתניהו, באוניברסיטת בר-אילן עורר הערב (יום א') תגובות מעורבות במערכת הפוליטית. גם בימין וגם בשמאל היה מי ששמח על הנאום ומי שתקף. בימין הביעו חשש מנכונותו להקמת מדינה פלסטינית, אך בד בבד הגיבו בחיוב ליחסו החם להתנחלויות.\nאחרי הנאום התברר כי מפלגת השלטון לא התייצבה כולה לצד מנהיגהּ. ח\"כ דני דנון קבע כי \"הנאום מבריק, אך נתניהו נכנע ללחץ אמריקני. הוא אמר מדינה פלסטינית, ונפעל שזה יימחק מהנאום ולא יתממש. נפעל בסיעה ובמפלגה נגד הכיוון הזה\", אמר דנון והוסיף כי במידת הצורך, יפעל לכינוס מרכז הליכוד.\nסגן השר איוב קרא, אף הוא מניצי הליכוד, הגיב בזעם לדברי נתניהו באשר למדינה הפלסטינית העתידית. \"המשפט של ביבי עולה לנו בדם. צריך לעכל את מה שאמר ראש הממשלה, כי יש פה פגיעה באמינותו. צריך לראות איך אפשר לחיות יחד, כי אני לא רואה פרטנר בצד השני\".\nח\"כ יריב לוין מהליכוד הוסיף: \"מדינה פלסטינית ושלום אלה שני דברים שעומדים בסתירה אחד לשני. אני מתנגד להקמתה של מדינה פלסטינית ואאבק כדי למנוע כל מהלך מהסוג הזה. בד ובבד, אני מצפה לחידוש מיידי של הבנייה ביהודה ושומרון בהתאם לקו שראש הממשלה הציג בנאום שלו\".\nבסיעת הבית היהודי הביעו עמדות דומות. ח\"כ אורי אורבך אמר כי המפלגה תשקול את מהלכיה הפוליטיים \"לאור ההשלכות המסוכנות של הנאום והסכמתו למדינה פלסטינית\". ח\"כ זבולון אורלב הוסיף: \"חרף הנאום הטוב, יש לי צער עמוק שנתניהו שילם מס שפתיים בנכונתו להכיר במדינה פלסטינית מפורזת. הכרזתו מחייבת דיון בקואליציה\".\nבמפלגת העבודה נשמעה שביעות רצון מנאום ראש הקואיליציה. ח\"כ דני בן סימון אמר: \"אני לא זוכר נתניהו כה מפויס כלפי הפלסטינים מאז שאני מכיר אותו. בבר-אילן הוא ייסד את המדינה הפלסטינית. זה תאריך היסטורי\".\nצילום: ערוץ 1\nלעומת נימה אופטימית זו, במפלגות הערביות לא בטוחים כי מדובר בחזון של ממש. יו\"ר חד\"ש, ח\"כ מוחמד ברכה, תקף בחריפות את ראש הממשלה ואמר כי \"נתניהו שוב בחר בשלום ההתנחלויות, אשר מתנגש חזיתית עם שלום האזור וכל העמים בו. נתניהו דיבר כמו זיקית על מדינה פלסטינית בממדים ובתנאים ששום פלסטיני אינו מוכן לשמוע עליהם\".\nיו\"ר רע\"מ-תע\"ל, ח\"כ אחמד טיבי: \"הנאום הציג קיבעון מחשבתי שרוצה מדינה פלסטינית לא ריבונית עם המשך הבנייה בהתנחלויות. יש לקוות שהבית הלבן יחשוף את תרמית יחסי הציבור של ביבי. אש\"ף אינו חייב ולא יכיר בישראל כמדינה יהודית. נתניהו הוכיח שהוא אינו פרטנר לשלום\".\nבהתנחלויות היו רבים שחשו אנחת רווחה אחרי הנאום. מנכ\"ל מועצת יש\"ע, פנחס ולרשטיין, הדגיש: \"ירד עול גדול מהלב. אני גאה ברמה הציונית הגבוהה שראש הממשלה הפגין. לא הוזכר פינוי של יישוב או הקפאה של התנחלות. אני מקווה שהדבר יאפשר את המשך ההתיישבות\".\nבמהלך כל הנאום ישב ולרשטיין בדריכות, לצד אשתו ושניים מילדיו. אחרי החצי הראשון של הנאום אמר ולרשטיין: \"בינתיים זה יותר מבסדר. עד כה זה פגז. לא הייתי יכול לכתוב את זה יותר טוב בעצמי\". כשהסתיים הנאום הוא הוסיף: \"הנושא של המאחזים שלא עלה בנאום הוא בעצם ליטרת הבשר לאמריקנים\". עם זאת, הוא הביע דאגה מסוגיית המדינה הפלסטינית.\nבמועצת יש\"ע הבהירו כי הם \"מצרים על הסכמתו של ראש הממשלה להקמתה של מדינה פלסטינית מפורזת. מי כמו נתניהו המסביר זאת שנים רבות, יודע שמדינה פלסטינית, גם אם תהיה מפורזת - תהפוך בהכרח למדינה חמושה ומאיימת על עצם קיומה של מדינת ישראל\".\nגם בקרב המתנחלים התגובה לנאום היתה מעורבות. ועד מתיישבי בנימין הודיע בעקבות דברי נתניהו: \"מדובר בנאום חסר מעוף שכל כולו בגידה בבוחריו. במקום\nלהתייצב באומץ מאחורי הצהרותיו הלאומיות מלפני הבחירות, מעדיף נתניהו ניסוחים מעורפלים המשתלבים היטב עם המצע הפוליטי של מרצ. עצוב לראות את נציג המשפחה הלוחמת מאמץ את הטרמינולוגיה של יוסי ביילין ושמעון פרס\".\nח\"כ מיכאל בן ארי, שהפגין מחוץ לקמפוס בר-אילן בזמן הנאום, אמר: \"נתניהו, שבגד ברצון הבוחר, צריך לפנות את מקומו. נאום הכניעה של נתניהו לתכתיבי אובמה מלמד שהבחירות בישראל מיותרות וההחלטות מתקבלות בוושינגטון. לשיטת נתניהו, אין ערך לעמדת הבוחר הישראלי\"."}
{"article_id": "0,7340,L-3729516,00.html", "header_title": "נתניהו למתנגדי שתי המדינות: מה אתם מציעים?", "full_text": "גם בליכוד שואלים את עצמם את השאלה הזו. כמה ימים לפני\n,\n\t נועד אמש (יום ד') ראש הממשלה עם חברי כנסת מהליכוד, שהשמיעו דברים נגד פתרון שתי המדינות, ואמר להם כי \"יש אתגרים גדולים לעתיד המדינה, וצריך לפעול לקיומה של ישראל כמדינה יהודית לדורי דורות. זו לא רק האחריות שלי, אלא גם האחריות של כולנו. מאיימים עלינו, ועלינו לעשות איזונים\".\nבמפגש עם נתניהו, שהיה בלשכת ראש הממשלה בירושלים, השתתפו חברי כנסת, בהם ציפי חוטובלי, דני דנון, אופיר אקוניס ומירי רגב. חברי הכנסת אמרו לנתניהו כי הם מתנגדים להגדרה \"שתי מדינות לשני עמים\" וכן להקמת מדינה פלסטינית. הם הביעו\nתמיכה וחיזקו אותו, אולם לדבריהם, הליכוד נבחר לשלטון על סמך מצע שונה מהמצע של קדימה. \"עד כה רק נתנו ולא קיבלנו דבר\", אמרו הח\"כים. נתניהו שאל אותם: \"מה אתם מציעים? מה האלטרנטיבה?\"\nכמה חברי כנסת הביעו מורת רוח מכך שנשיא ארצות-הברית, ברק אובמה, לא התייחס בנאומו לזכותו ההיסטורית של העם היהודי למדינה עצמאית.\nהח\"כים אמרו לנתניהו שהם שמעו את נשיא המדינה שמעון פרס, שר הביטחון אהוד ברק,  ונשיא מצרים,\n,\n\t מדברים על שתי מדינות. נתניהו השיב: \"יש להם תחושות, אין להם ידיעות\". הוא אמר להם ש\"המציאות מורכבת\".\nראש הממשלה שאל את הח\"כים: \"מה אתם מציעים כפתרון\". ח\"כ דני דנון השיב: \"אוטונומיה, שליטה, אך לא מדינה\". הח\"כים קראו לנתניהו לא להשתמש בביטוי \"שתי מדינות לשני עמים או מדינה פלסטינית\", שכן לדבריהם זה יהיה ניצחון של השקפת השמאל. נתניהו הבטיח: \"אקח את הדברים לתשומת לבי, אולם יש שיקולים שאינכם מודעים אליהם\".\nבמקביל, שוחח אמש נשיא ארצות הברית, ברק אובמה, עם עבדאללה מלך ירדן בעקבות ביקורו בשבוע שעבר במזרח התיכון. בהודעה שפרסם הבית הלבן נמסר כי הנשיא שב באזני המלך על מחוייבותו לקדם את המגעים בין ישראל לפלסטינים באמצעות פתרון של שתי מדינות, וכי שני המנהיגים דנו בדרכים להבטיח שכל הצדדים יעמדו בהתחייבויותיהם.\nאמש הבהיר גם השר בני בגין כי הוא מתנגד לפתרון שתי המדינות. הפלסטינים, לדבריו, אינם מוכנים להודיע שבחתימת הסכם יסתיימו דרישותיהם, ומכך הוא מסיק כי כוונת שני השלבים היא \"שתי מדינות בדרך למדינה אחת - פלסטין\". לדבריו, \"אם שתי מדינות הוא הפתרון היחיד, אז אין פתרון\".\nגם בקהיר מחכים לשמוע את נאומו של נתניהו. נשיא מצרים מובארק אמר בעקבות שיחה עם ראש הממשלה כי \"ישראל תסכים לפיתרון של שתי מדינות\". מובארק אמר שהבהיר לנתניהו שאין ברירה מלבד שתי מדינות - ונתניהו לא דחה את הדברים.\nברמאללה נשמעו אופטימיים אחרי הפגישה בין השליח האמריקני המיוחד למזרח התיכון,\n,\n\t לנשיא הפלסטיני, אבו מאזן. ברשות הפלסטינית אומרים כי המשא-ומתן עם ישראל יתחדש בקרוב על בסיס ההבנות שהושגו עד כה בשיחות בין הצדדים. ייתכן שהמשא ומתן יתחדש כבר בתוך מספר שבועות על בסיס מפת הדרכים ועיקרון שתי המדינות.\nלדברי הבכיר הפלסטיני, לאחר נאום נתניהו בשבוע הבא, ייקבע לוח זמנים ברור לתחילת המשא ומתן. לטענת הפלסטינים, כל הסוגיות כולל ההתנחלויות, הגבולות וירושלים יעלו על השולחן, \"האילוצים הקואליציוניים לא מעניינים אותנו וזה מה שהבנו ממיטשל, לכן ניתן להיות מעודדים כי הנאום של אובמה יהפוך ליסוד מעשי למשא ומתן\"."}
{"article_id": "0,7340,L-4802917,00.html", "header_title": "צרפת מנסה לקדם מו\"מ. בכיר ישראלי: \"אי-אפשר לסמוך עליה\"", "full_text": "שר החוץ הצרפתי ז'אן מארק איירו יפתח הבוקר (יום א') ביקור בזק בישראל, שבמהלכו ייפגש עם ראש הממשלה בנימין נתניהו וינסה לשכנעו לתמוך ב\nלהתנעת המשא ומתן התקוע בין ישראל לפלסטינים. לאחר הפגישה עם נתניהו יגיע איירו לרמאללה, ואחרי פגישה עם יו\"ר הרשות הפלסטינית אבו מאזן הוא יקיים מסיבת עיתונאים.\n\"אין שום סיבה לסמוך על צרפת אחרי שהצביעה לפני כחודש באונסק\"ו בעד היוזמה שמכחישה את זיקתנו לירושלים ולהר הבית\", אמרו בכירים בירושלים. הצרפתים, שמבינים שאיבדו את טיפות האמון האחרונות של ירושלים בגלל תמיכתם בפלסטינים באונסק\"ו, עושים בימים האחרונים מאמצים אדירים לנסות לתקן במעט את הנזק.\nאבל דומה שהצרפתים לא ממש מתרגשים מההתנגדות העזה בישראל ליוזמה שלהם. מבחינת הצרפתים היוזמה הזו היא כעת היחידה שעל השולחן, ועל אף הבוז שישראל רוחשת לה - יש סיכוי לא רע שהיא תקרום עור וגידים ובסופו של דבר תביא לחידוש המשא ומתן.\nהיוזמה הצרפתית מחולקת לשני שלבים: בעוד שבועיים הם יכנסו פסגה של שרי חוץ בפריז, ללא נציגי ישראל והפלסטינים, שבה ידונו בתכנים ובאגנ'דה של הוועידה הבינלאומית שאמורה להתקיים בעוד כמה חודשים ותאריך יעד עדיין אין לה. מזכיר המדינה האמריקני ג'ון קרי הודיע לצרפתים שלא יוכל להגיע ב-30 בחודש, תאריך תחילת פסגת שרי החוץ, מאחר שהוא מלווה את אובמה בביקורו בווייטנאם. הצרפתים שוב גילו גמישות לוליינית והודיעו שידחו את הפסגה בכמה ימים כדי להבטיח את השתתפותו של קרי.\nבמקביל, הצרפתים שולחים לישראל מסרי הרגעה - אנחנו לא מתכוונים ללחוץ עליכם ולא לכפות עליכם שום דבר, וברור לנו שאין תחליף למשא ומתן ישיר. לפי המסרים שמועברים לירושלים, הוועידה רק אמורה להתניע את המשא ומתן, ולא תינתן הכרה אוטומטית במדינה פלסטינית אם היא תיכשל."}
{"article_id": "0,7340,L-3719534,00.html", "header_title": "רה\"מ בגבעת התחמושת: י-ם תהיה תמיד שלנו", "full_text": "כך פתח הערב (יום ה') ראש הממשלה, בנימין נתניהו, את נאומו לרגל \"יום ירושלים\". דבריו זכו למחיאות כפיים בקרב באי הטקס המרכזי בגבעת התחמושת.\n\"חזרתי אתמול מביקור חשוב בוושינגטון והיה לי מאוד חשוב לחזור ולהשתתף בטקס הזה ולומר כאן\nאת אותם דברים שאמרתי בארה\"ב: ירושלים המאוחדת היא בירת ישראל, ירושלים תמיד היתה שלנו ותמיד תהיה שלנו ולעולם לא תחזור להיו חלוקה וחצויה. רק תחת ריבונות ישראל בירושלים המאוחדת יובטח המשך חופש הפולחן לשלוש הדתות, ורק כך ימשיכו לחיות בירושלים בני כל המיעוטים והעדות\", אמר נתניהו.\n\"הסתכלו סביב וראו איך היא צומחת ומתפתחת. חיים בה בשלום בני כל הדתות. בתי התפילה ובתי המדרש מלאים בה עד אפס מקום, כך גם בתי הקפה והמסעדות. ירושלים היא קודם כל עיר של קדושה, של חזון ושל תפילה\", הוסיף נתניהו.\nלפני ראש הממשלה נאם נשיא המדינה, שמעון פרס, שאמר כי לישראל מעולם לא הייתה בירה אחרת זולת ירושלים וירושלים מעולם לא הייתה בירתו של עם אחר. \"גודלה של ירושלים אינו בגיאוגרפיה שלה, אלא בהיסטוריה שלה. גיאוגרפית אין לירושלים ייחוד, אין בה נהר, אין לה שפת ים וההרים שסביב לה אינם נישאים. אבל אין עוד עיר בעולם שיצרה שפע היסטורי כזה כמו ירושלים. גם היסטוריה רוחנית, גם היסטוריה מדינית.\n\"ירושלים היא עיר קדושה בעיני מחצית מן האנושות. היא הייתה ונותרה בירתה של ישראל. לישראל מעולם לא הייתה בירה אחרת, וירושלים מעולם לא הייתה בירתו של עם אחר\", הוסיף פרס.\nהנשיא התייחס בדבריו גם לחופש הפולחן בבירה לכל הדתות ואמר: \"כשירושלים הייתה בידיים לא יהודיות, היהודים לא הורשו להתפלל במקומות הקדושים. ואילו תחת שלטון יהודי, היא פתוחה לכל הדתות.\nלכל התפילות. אפשר לשמוע בה תקיעת שופר, קריאת מואזין, ומיסה נוצרית, ללא צנזורה. ללא הפרעה. המציאות שלה טובה לאין ערוך מהתדמית שמנסים להדביק לה.\nפרס פנה בדבריו גם למשפחות אשר שכלו את יקיריהן בקרב על גבעת התחמושת במלחמת ששת הימים. \"אני יודע את עומק הכאב בביתכם בנפול כל אחד הלוחמים. זהו כאב שאי אפשר לשככו ולהרגיעו. אבל כאן, על גבעה נוראת הוד זוֹ, צריך לומר שכגודל הכאב כן גודל ההישג. הבנים שנפלו. הם הצילו את היקר ביותר בתולדותינו, את ירושלים\", אמר הנשיא."}
{"article_id": "0,7340,L-4605035,00.html", "header_title": "צונאמי מדיני: \"האירופים הפסיקו לדבר איתנו\"", "full_text": "תוך שעות ספורות התקבלו באירופה כמה החלטות, שחלקן אמנם הצהרתיות בשלב זה, אבל הן עלולות להפוך למעשיות וכואבות מבחינתה של ישראל. אם לא די בכך בקרוב אמורה לדון מועצת הביטחון של האו\"ם בקביעת תאריך היעד להקמת מדינה פלסטינית,\n.\nבית המחוקקים של האיחוד האירופי אישר הצעת החלטה מרוככת המכירה במדינה פלסטינית. \"הפרלמנט האירופי תומך בהכרה עקרונית במדינה פלסטינית ובפתרון שתי המדינות, כמו כן הפרלמנט מאמין כי הכרה זו תלך יד ביד עם התפתחות שיחות השלום, שאותן יש לקדם\". 498 צירים תמכו בהצעת ההחלטה ו-88 התנגדו. 111 צירים נמנעו מהצבעה.\nראש הממשלה בנימין נתניהו\nברומא עם מזכיר המדינה האמריקני ג'ון קרי במטרה לבדוק מה עמדת הממשל לגבי ההצעה שהרשות הפלסטינית אמורה להציג למועצת הביטחון של האו\"ם. דוברת מחלקת המדינה האמריקנית התייחסה למהלך ורמזה כי ארצות הברית תטיל וטו על כל הצעה ל\"קץ הכיבוש\" שתעלה להצבעה במועצת הביטחון. היא הבהירה שהאמריקנים לא תמיד הטילו וטו על החלטות הקשורות בישראל והם מוכנים לבחון כל הצעה שתועלה במועצת הביטחון לגופה, \"אבל ההתנגדות שלנו היא לקבוע מראש את סיום התהליך\". ארצות הברית אף הודיעה היום כי על מדינות האיחוד האירופי להמשיך בסנקציות נגד חמאס.\nההחלטות וההצהרות שהתקבלו באירופה גרמו לביקורת במשרד החוץ על ראש הממשלה. \"אם לנתניהו היו יחסים אחרים עם מנהיגי אירופה, חלק מההחלטות באירופה ניתן היה למנוע\". אמרו הלילה גורמים מדיניים. \"הבעיה הכי גדולה שלנו היא שהאירופים הפסיקו לדבר איתנו והתחילו לדבר עלינו\". התסכול במשרד החוץ גדול יותר לנוכח העובדה שאחרי פגישתו ברומא עם מזכיר המדינה האמריקני קרי, נתניהו סירב לעדכן את הדיפלומטיה הישראלית בתוצאותיה. \"אנחנו לא יודעים מה היה שם\", סיפר איש משרד החוץ. \"מה שהכי מטריד זה שעדיין לא ברור לנו אם\nעל\n\t ההצעה הצרפתית\".\nשר החוץ אביגדור ליברמן החליט להחרים את ביקורה בישראל של שרת החוץ של שבדיה מרגוט וולסטרום כמחאה על החלטת ממשלת שבדיה\n.\n\t שרת החוץ אמורה להגיע באמצע ינואר לאירוע אזכרה לדיפלומט השבדי\nשהציל יהודים בשואה וביקשה לפגוש את ליברמן."}
{"article_id": "0,7340,L-3730855,00.html", "header_title": "ברק: הנאום יהיה עמום; נתניהו: דבריי יהיו ברורים", "full_text": "שר הביטחון, אהוד ברק, אמר לשרי מפלגת העבודה הבוקר (יום א') כי נאומו המדיני של ראש הממשלה, בנימין נתניהו, צפוי להיות עמום וזהיר. שרים שהשתתפו בפגישת שרי המפלגה לפני ישיבת הממשלה השבועית אמרו כי ברק ביקש מהשרים להנמיך ציפיות לקראת הנאום, אך סייג: \"אני מקווה שהנאום יוביל לחידוש התהליך המדיני\".\nמנגד, בחילופי דברים שנשמעו בתוך ישיבת הממשלה אמר נתניהו כי \"הנאום הערב יהיה ברור\".\nהדברים נאמרו בתגובה להערת שר הרווחה, יצחק הרצוג, שאמר בהתייחס להצעת\n:\n\t \"אני מקווה שהנאום הערב יהיה יותר ברור מהצעת החוק שמנסים להעביר כאן\". לפני ישיבת הממשלה, אמר נתניהו לשרי הליכוד כי הוא גאה בכך שתוכן הנאום לא דלף עד עתה לתקשורת.\nגם ברשות הפלסטינית ממתינים לדברי ראש הממשלה, אך גם שם מעריכים כי אלה\n.\n\t \"אנו מבינים שזה יהיה נאום שבו יבקש נתניהו להחזיק את המקל בשני קצותיו - לרצות את האמריקנים ולרצות את הימין\", אמר ל-ynet גורם בכיר ברשות. \"לכן מבחינתנו המפתחות היו ונשארו אצל הממשל והנשיא אובמה. הכל תלוי במידת הלחץ שהאמריקנים יפעילו על נתניהו\", אמר.\nנתניהו מנסה לשמור על עמימות ככל שניתן. הבוקר הוא אף החליט\nבפני כלי התקשורת בפתח ישיבת הממשלה. להחלטה החריגה לא נמסר הסבר מטעמו של נתניהו, אולם ההערכה היא כי ראש הממשלה מעוניין לבנות ציפיות לקראת נאומו המדיני.\nאמש נועד נתניהו עם נשיא המדינה, שמעון פרס, לקראת נאום בר-אילן. ראש הממשלה\nאודות\n\t תוכן הנאום, כדי לאפשר פתיחת דיאלוג עם הפלסטינים - במקביל לכוונתו לעמוד על האינטרסים שהגדירה הממשלה, ובהם הכרה פלסטינית בישראל כמדינה יהודית."}
{"article_id": "0,7340,L-4604836,00.html", "header_title": "נפט זול - זה טוב לישראל", "full_text": "יש כבר מי שמשווה את\nוהגז בשוק העולמי בימינו לנס פך השמן של המכבים. ואמנם לאירוע זה עשויות להיות השפעות דרמטיות, לחיוב, על ביטחונה הלאומי של מדינת ישראל. זאת בשני תנאים: ש\nינהג במתינות ושמחירי הנפט והאנרגיה יישארו נמוכים לאורך תקופת זמן ארוכה.\nכפי שנראים הדברים כעת, מגמת הירידה של מחירי הנפט תימשך לפחות שנה וזה משפיע, ועוד ישפיע, באופן שונה על מדינות שונות ועלינו בכללן. בחלוקה גסה מדובר על שלוש קבוצות של מדינות המושפעות ממשבר האנרגיה הנוכחי:\n1. מדינות שהכנסותיהן נובעות בעיקר מייצוא נפט וגז ולכן הן נפגעות בצורה החמורה ביותר. החשובות ביותר לענייננו בין המדינות הנפגעות בצורה חמורה הן\nו\n.\nבנוסף לכך, נפגע בצורה חמורה גם\n.\n\t הארגון הג'יהאדיסטי השתלט על שדות נפט ב\nוב\nועיקר הכנסותיו הכלכליות נובעות ממכירה פיראטית ומהברחה של הנפט הזה ל\nולמדינות נוספות. גם הממשלה והמיליציה של המחוז הכורדי בצפון עיראק נפגעה קשות בדיוק מאותה סיבה. מה שיקשה עליהם\nלהילחם בדאעש. אולם דאעש ייפגע בצורה קשה יותר מפני שאין מדינות שתומכות ומעניקות לו סיוע ומפני שבלי מימון נדיב הוא יתקשה לגייס מתנדבים לשורותיו וארגונים שיפעלו בשמו בחו\"ל.\n2. הקבוצה השנייה כוללת את מדינות המפרץ הערביות ובראשן\n.\n\t עיקר הכנסותיהן אמנם נובעות מייצוא נפט וגז, אבל לכולן יש רזרבות מט\"ח שנאמדות במאות מיליארדי דולרים, או אפילו טריליוני דולרים. לכן המשטרים המלוכניים השולטים בהן אינם חוששים לשרידותם עקב מצב כלכלי קשה והם יכולים לקבל החלטות כלכליות שאינה תלויה במחיר הנוכחי של הנפט ולנהל בלא לחץ ובהילות מדיניות חוץ ומדיניות אזורית לפי  יעדים אסטרטגיים ארוכי טווח שבראשם השאיפה להחליש את איראן.\n3. בקבוצה השלישית אפשר למנות מדינות שבעיקר מרוויחות ממחירי הנפט שנחתכו בחצי. למשל,\nומדינות אירופה וגם המדינות הבלטיות,\n,\nו\n.\n\t וכן, גם ישראל.\nכלכלת ישראל וגם כיסם של האזרחים מרוויחים ישירות מצלילת מחירי נפט וגז בשוק העולמי. ייתכן שכתוצאה מההשפעות הישירות והעקיפות של מחירי אנרגיה זולים לטווח ארוך יקטן סופסוף גם יוקר המחיה בישראל. לא צריך להיות כלכלן כדי להבין שתקציב הביטחון ותקציבי צה\"ל ייצאו נשכרים בגדול מההפחתה הניכרת בהוצאה על דלקים ותזקקי נפט למיניהם.\nזו תהיה תרומה ישירה לביטחון: אפשר, למשל, יהיה לבצע הרבה יותר שעות אימון לטייסים וימי אימון למילואים בכסף שייחסך. צריך לציין, עם זאת, שכלכלת ישראל והתקציב הממשלתי ייאלצו לספוג הפסד כתוצאה מהקטנת הרווחים הצפויים משדות הגז הימיים. לא רק שנקבל פחות כסף על הגז שנמכור אלא שגם יהיה הרבה יותר קשה לייצא גז לאירופה בגלל תחרות אגרסיבית מצד רוסיה ומדינות נפט ערביות. אולם את היתרונות העיקריים בתחומי הביטחון והמדיניות מפיקה ישראל בעקיפין כתוצאה מהשפעת הירידה הדרסטית במחירי הנפט על איראן ורוסיה.\nאמנם המשבר ברוסיה נמצא כעת בכותרות אבל איראן היא דווקא הנפגעת העיקרית. עיקר הכנסותיה ותקציבה הממשלתי נובעים מייצוא נפט וגז. השילוב בין סנקציות כלכליות דרקוניות, לבין \"מחירי רצפה\" בשוק האנרגיה העולמי, וכלכלה שממילא שקועה בצרות עשוי להיות הרסני. הוא מעורר חששות כבדים לשרידות המשטר אפילו בקרב האייתוללות השמרנים. 60 דולר לחבית, פלוס מינוס, כפי שזה כעת יוצר בור עמוק בתקציב האיראני לשנת 2014/15. התקציב הממשלתי באיראן מתבסס על ההנחה של 70 דולר לחבית ובסוכנות הביון המרכזית טוענים שאיראן זקוקה ל-80 דולר לחבית כדי לאזן את תקציבה, וזאת, עוד לפני שהוטלו עליה הסנקציות.\nבנוסף לכך, איראן, לפי מקורות מודיעיניים, מעניקה סיוע כספי, כלכלי וצבאי למשטרו של\nבסוריה בשווי של 4.5 מיליארד לשנה. סביר להניח שאיראן תתקשה להמשיך ולתחזק את שרידות משטרו של אסד בסכומים דומים לאורך זמן. גם תקציב הסיוע ל\nכבר עבר קיצוץ ניכר (עשרות מליוני דולרים) וייתכן אף שיהיה קיצוץ נוסף. אחת ההערכות שנשמעו באחרונה במערכת הביטחון גורסת שאיראן במצבה התקציבי הנוכחי תרסן את חיזבאללה וגם את בשאר אסד ותמנע מהם מלהסתבך בעימות נרחב עם ישראל. לאייתוללות אין דולרים עודפים בקופה לבזבז אותם על שיקום לבנון כפי שעשו אחרי\n.\nאבל המשמעות החשובה ביותר עבורנו של משבר מחירי הנפט נוגעת לאפשרות של תקיפה ישראלית או אמריקנית (או שניהם) על מתקני הגרעין באיראן. סביר להניח שאם המו\"מ יסתיים בלא כלום ואירן תחליט \"לפרוץ\" לעבר הנשק הגרעיני ישראל וארה\"ב ירגישו הרבה יותר חופשיות מבעבר לתקוף צבאית את מתקני הגרעין באיראן. בניגוד קוטבי למה שהיה בין 2010 ל-2012, העולם היום כבר אינו רועד רק למחשבה מה יקרה לכלכלה הגלובלית אם מחירי הנפט יזנקו לשמים בעקבות תקיפה ישראלית או אמריקנית על מתקני הגרעין באיראן. גם האיום האיראני על המערב במכות-גמול על בארות הנפט בערב הסעודית ובמפרציות האחרות כבר אינו מפחיד כמו בעבר את וושינגטון, בריסל ובייג'ינג. גם אם יקרה הגרוע מכול - רוסיה תשמח למלא את החסר.\nהשאלה כעת היא איך יגיב פוטין וכיצד ישפיע המצב הנוכחי על היחסים בין המעצמות. אפשרות אחת היא שפוטין יגלה מתינות בשתי חזיתות העימות, באוקראינה ובמזרח התיכון, כדי לזכות מחדש ברצונם הטוב את האמריקנים והאירופאים ועל ידי כך לבלום ובסופו של דבר להסיר את הסנקציות המוטלות עליו בקצב ובחומרה גוברים והולכים. אפשרות אחרת היא שרוסיה דווקא תנקוט תגובה אגרסיבית ותגביר את התמיכה המדינית והסיוע הצבאי צבאית למורדים באוקראינה ולמשטרו של בשאר אסד. זאת בתקווה שהאמריקנים והאירופים ירצו למנוע קטסטרופה ומצב שבו יצטרכו להיחלץ בעצמם לעזרת האוקראינים והמורדים המתונים בסוריה. לכן יהיו נכונים להתפשר בעניין הסנקציות.\nכפי שהדברים נראים כעת פוטין אינו ממהר לבחור באופציה האגרסיבית ואינו רוצה להחריף את העימות עם המערב ואת הסנקציות המוטלות על ארצו.\nחוץ מזה, לפני שאנחנו בישראל מחככים את הידיים בסיפוק, צריך לזכור שמחירי הנפט הנמוכים תלויים במידה רבה באסטרטגיה הכלכלית של הסעודים והמפרציות האחרות. לסעודיה\nיש עניין כעת להמשיך ולהציף את השוק העולמי בנפט זול כדי לגרום לפשיטת רגל של חברות אמריקניות, המפיקות את הנפט בשיטות חדישות, שעלותן גבוהה. הסעודים רוצים להוציא מהתמונה את מתחריהם שהביאו את ארה\"ב לעצמאות אנרגטית ואז יוכלו לשלוט מחדש על מחירי הנפט ולהחזיק את העולם בגרונו."}
{"article_id": "0,7340,L-3729379,00.html", "header_title": "מובארק שוחח עם נתניהו: הוא יסכים לשתי מדינות", "full_text": "נשיא מצרים, חוסני מובארק, אמר בצהריים (יום ד') בעקבות שיחה עם ראש הממשלה, בנימין נתניהו, כי \"ישראל תסכים לפיתרון של שתי מדינות\". מובארק אמר את הדברים בראיון לטלוויזיה המצרית בעקבות השיחה עם נתניהו.\n\"דיברתי עם נתניהו ואמרתי לו שאין ברירה אחרת\", סיפר הנשיא המצרי. \"בסופו של דבר הפיתרון יהיה שתי מדינות - מדינה ישראלית לצד מדינה ערבית\". לטענתו, נתניהו לא דחה את הדברים.\nגם ברמאללה נשמעים אופטימיים אחרי\nהיום בין השליח האמריקני המיוחד למזרח התיכון, ג'ורג' מיטשל, לנשיא הפלסטיני, אבו מאזן. ברשות הפלסטינית אומרים כי המשא-ומתן עם ישראל יתחדש על בסיס ההבנות שהושגו עד כה בשיחות בין הצדדים. ייתכן שהמשא ומתן יתחדש כבר בתוך מספר שבועות על בסיס מפת הדרכים ועיקרון שתי המדינות.\nהפלסטינים אומרים כי השליח האמריקני הביע הבנה מלאה לכך שהמשא-ומתן לא יתחדש מנקודת האפס, אלא ייקח בחשבון את ההסכמות שהושגו בין הפלסטינים לממשלת אולמרט. כמו כן ציינו ברשות, כי מיטשל הבהיר שהממשל האמריקני מעוניין לעלות מיידית על פסים מעשיים ולא דיונים אינסופיים על עקרונות וסוגיות - שבינן לבין נושאי הסדר הקבע אין כל קשר.\n\"מיטשל הבין כי הישראלים התמחו עד כה במשיכת זמן, וכי גורם הזמן מזיק לא רק לתהליך המדיני אלא גם לתדמית של האמריקנים כמתווכים ונותני החסות העיקריים לסכסוך\", אמר בכיר ברשות.\nלדברי הבכיר, לאחר נאום נתניהו בשבוע הבא, ייקבע לוח זמנים ברור לתחילת המשא ומתן. לטענת הפלסטינים,\nכל הסוגיות כולל ההתנחלויות, הגבולות וירושלים יעלו על השולחן, \"האילוצים הקואליציוניים לא מעניינים אותנו וזה מה שהבנו ממיטשל, לכן ניתן להיות מעודדים כי\nיהפוך ליסוד מעשי למשא ומתן\".\nמיטשל אמר ברמאללה כי הממשל האמריקני לא יפנה עורף לשאיפות הפלסטינים לעצמאות. לדבריו, הנשיא ברק אובמה ומזכירת המדינה הילרי קלינטון, \"הדגישו באופן ברור את המדיניות: הפתרון היחיד לסכסוך הוא הקמת מדינה פלסטינית\". מיטשל אמר עוד, כי יש לפעול במהירות לפתרון הסכסוך ולהיכנס למשא ומתן ישיר."}
{"article_id": "0,7340,L-3729002,00.html", "header_title": "מיטשל: לא נפנה עורף לשאיפות הפלסטינים", "full_text": "השליח האמריקני המיוחד למזרח התיכון, ג'ורג' מיטשל, נועד בצהריים (יום ד') עם הנשיא הפלסטיני, אבו מאזן, ברמאללה ואמר לו כי הממשל האמריקני לא יפנה עורף לשאיפות הפלסטינים לעצמאות.\nלדבריו, הנשיא ברק אובמה ומזכירת המדינה הילרי קלינטון, \"הדגישו באופן ברור את המדיניות: הפתרון היחיד לסכסוך הוא הקמת מדינה פלסטינית\".\nמיטשל אמר עוד, כי יש לפעול במהירות לפתרון הסכסוך ולהיכנס למשא ומתן ישיר.\n\"לישראלים ולפלסטינים יש אחריות, למלא אחר מחויבויותיהם במסגרת\n\",\n\t הוסיף השליח האמריקני. \"כולנו שותפים למחויבות ליצור תנאים להתאוששות וסיכום מהיר של המשא ומתן, וכעת אנו מקדמים את הנושא עם הישראלים, הפלסטינים, ושותפים אחרים באזור\".\nאבו מאזן עצמו לא אמר דבר לעיתונאים. בעבר הצהיר כי אין טעם בחידוש המשא ומתן ללא התחייבות של נתניהו לקבל את פתרון שתי המדינות ולהקפיא את הבנייה בהתנחלויות.\nהממונה הפלסטיני על המגעים, סאיב עריקאת, פרסם לאחר פגישת יו\"ר הרשות עם מיטשל הודעה לפיה הדגש ששם אובמה על מילוי המחויבויות הוא כעין \"\nמשמעותי\n\t לבחינת ההוגנות והאיזון\". לדברי עריקאת, עמדת ארצות הברית \"מעודדת\", בעוד העמדה הישראלית \"מעורפלת ומאכזבת\".\nמיטשל נפגש אמש\n,\n\t בנימין נתניהו,\n,\n\t ועם השרים אהוד ברק ואביגדור ליברמן. \"ישראל פועלת לקדם את השלום והביטחון עם שכנינו הפלסטינים ועם העולם הערבי הרחב\", הודיע נתניהו בתום פגישתו עם השליח, שארכה ארבע שעות. מיטשל הדגיש שארה\"ב וישראל הן בעלות ברית וכי הקשר ביניהן בלתי ניתן לניתוק.\nשליחותו של מיטשל קיבלה אתמול זריקת עידוד מדמשק. ראש הלשכה המדינית של חמאס,\n,\n\t אמר כי הלחץ האמריקני על ישראל להקפאת\nאת הבנייה בהתנחלויות הוא צעד הכרחי להחייאת התהליך המדיני. משעל, מצדו, פנה לקהילה הבינלאומית וביקש ממנה להכיר בארגונו כ\"גורם חיובי\" במאמצים להשגת שלום במזרח התיכון.\n\"יש שפה חדשה מצדו של הנשיא אובמה, אבל אנחנו מצפים ללחץ אמיתי על הישראלים\", אמר בכיר חמאס. \"יש דרישות מישראל להקפיא את ההתנחלויות, אבל זה לא המחיר שאנחנו מחפשים, למרות שמדובר בצעד הכרחי\"."}
{"article_id": "0,7340,L-3728165,00.html", "header_title": "נתניהו למירי רגב: אולי תכתבי לי את הנאום?", "full_text": "על רקע זה התנהלו בצהריים (יום ב') חילופי דברים בישיבת סיעת הליכוד בין ראש הממשלה, בנימין נתניהו, לחברת הכנסת מירי רגב.\nרגב ביקשה מראש הממשלה לדעת מהם פרטי\nאותו\n\t הוא מתכוון לשאת ביום ראשון, כדי שגם חברי סיעת הליכוד יידעו. נתניהו השיב בציניות כי הוא ממתין להצעות מחברי הסיעה, ולכך שהיא תכתוב לו (את הנאום - א.ש). רגב השיבה כי יהיה לה לכבוד לכתוב את הדברים שהוא מתכוון לשאת.\nנתניהו מתכוון לכנס בשבוע הקרוב, לפני הנאום המדיני, את פורום השישייה - אהוד ברק, אביגדור ליברמן,\nמשה (בוגי) יעלון, דן מרידור ובני בגין. במקביל, בכוונתו להסתייע בצוות המדיני המצומצם שלו לגבי תכני הנאום. מלבד ליברמן וברק, הוא גם צפוי להתייעץ עם ראשי סיעות נוספים בקואליציה - השרים אלי ישי (שס) ודניאל הרשקוביץ (הבית היהודי).\nלקראת הנאום יעברו ראש הממשלה ובכירים נוספים על חומרים ישנים, שבהם התחייבויות ישראליות ומה שהם מערכיים כהתחייבויות של האמריקנים.\nביום ראשון בערב, מעט אחרי 20:00 צפוי ראש הממשלה לנאום במרכז בגין-סאדאת (בס\"א) למחקרים אסטרטגיים, הפועל ליד החוג למדעי המדינה באוניברסיטת בר-אילן.\nגורמים בסביבתו של ראש הממשלה\nלגבי הנאום כי \"סוגיות מדיניות אינן נחתכות בתוך שבוע, אך ראש הממשלה\nנחוש להבהיר לאזרחי ישראל ולעולם שישראל אינה סרבנית שלום, ושהיא מאמצת את עקרונות\n,\n\t תוך שמירה על האינטרסים של ישראל, בעיקר הביטחוניים\".\nבסביבתו של נתניהו מעריכים כי ראש הממשלה לא ישתמש בנאומו במושג שהפך למבחן מול הממשל האמריקני בוושינגטון, \"שתי מדינות לשני עמים\". עוד מעריכים כי נתניהו יבקש בנאומו לצמצם את המחלוקת עם ארצות-הברית סביב נושא ההתנחלויות, תוך הצבעה על נכונות ישראלית לטפל במאחזים הלא חוקיים שהוקמו בגדה המערבית."}
{"article_id": "0,7340,L-3719471,00.html", "header_title": "הפגנה בירושלים: \"העיר שחוב-רע לה יחדיו\"", "full_text": "תחת הסיסמא הזו התקבצו בצהריים (יום ה') כ-200 איש, תושבי מזרח העיר וארגוני זכויות אדם, מול שער שכם על-מנת להביע מחאה על חגיגות יום ירושלים - החל היום.\nצילום: עדי ששתיאל\nעינאד מוחמד סורחי, תושב שכונת ג'בל מוכאבר, סיפר ל-ynet על ההפגנה: \"אנחנו כאן כדי לומר דבר אחד - ירושלים אף פעם לא היתה מאוחדת. תסתכלו על ההבדלים בין ירושלים המערבית למזרחית ותראו שאין שוויון בעיר. באנו להגיד שאנחנו רוצים שירושלים תהיה בירה לשתי מדינות וזה הכול, רק כך גם לנו וגם לכם יהיה שקט\".\nמאיר מרגלית, חבר מועצת עיריית ירושלים (מרצ), הגיע כדי לייצג לדבריו קול אחר בעירייה: \"אני פה משום שאני מרגיש שיש שקר אחד גדול שנמשך כבר 42 שנה ונקרא איחוד העיר. מישהו צריך לנפץ את הבלון הזה. העיר לא מאוחדת, להיפך היא מחולקת יותר מתמיד. שליש מתושבי העיר חיים תחת מצור\".\nהוא הוסיף כי יום ירושלים הוא לא חג לכלל תושבי העיר.\n\"לקרוא לזה 'יום ירושלים', כאילו כל התושבים נהנים מהמצב, זה שקר אחד גדול. אפשר לקרוא לזה 'יום ירושלים ליהודים'\", טוען מרגלית.\nויש כאלה שמבטאים עמדה קיצונית יותר. \"זה לא יום חג, זה יום נכּבה\" אמרה ל-ynet דג'אניה אפאף, מפגינה תושבת מזרח העיר. \"בשבילי זה יום בו ההורים שלי ושל החברים שלי נהרגו בנכּבה בשנת 1948. זה לא יכול להיות חג בשבילנו. תראו מה העירייה עושה בראס אל עמוד ובסילוואן. 17 אנשים חיים שם בחדר אחד ומי שבונה עוד קומה ישר הורסים לו אותה. במעלה אדומים ואצל המתנחלים לעומת זאת נותנים היתרי בנייה ולא הורסים כלום\"."}
{"article_id": "0,7340,L-3727227,00.html", "header_title": "נתניהו מכין נאום מדיני ומבטיח: \"פנינו לשלום\"", "full_text": "בירושלים נמשכות ההתייעצויות הקדחתניות, בניסיון לגבש מדיניות ברורה. בשבוע הבא מתכנן ראש הממשלה לשאת נאום מדיני משלו, בו יפרוש את העקרונות שהוא מזהה \"בדרך לשלום וביטחון עבור אזרחי ישראל\".\nבישיבת הממשלה הבוקר (יום א') בישר נתניהו על נאום הצפוי, שלקראתו הוא מבטיח להיוועץ ב\"שותפים לקואליציה וגורמים נוספים בציבור הישראלי\".\nבינתיים, מבקש ראש הממשלה להתאזר בסבלנות, ומכחיש ציטוטים שמתפרסמים בשמו: \"בימים האחרונים אני קורא ציטוטים שמיוחסים לי ושלא נאמרו על-ידי. פנינו להשגת שלום עם הפלסטינים והעולם הערבי, תוך הבנה עם ארצות-הברית. בכוונתי להגיע לשלום יציב ובו ביטחון לאזרחי ישראל\".\nשרים נוספים נדרשו הבוקר לסבך המדיני, בעקבות נאום הפיוס ההיסטורי בבירת מצרים - והרוחות החדשות המנשבות מוושינגטון. \"ישראל תוסיף לבנות בהתנחלויות בהתאם להבנות שהיו עם ממשלים קודמים\", אמר יו\"ר ש\"ס, אלי ישי.\n\"אני לא סבור שאנחנו במסלול התנגשות עם האמריקנים\", הוסיף ישי. \"לטמון את הראש בחול משמעו דווקא לשנות מדי יום את המדיניות מחדש. לא צריך להרים ידיים - לא צריך להיכנס לפאניקה. יש אמנם שינוי ביחס הממשל, אך עלינו לעמוד על העקרונות. בין ישראל לארצות-הברית שוררת ידידות עמוקה, רבת שנים ובעלת חשיבות עליונה להליכי השלום במזרח התיכון\".\nהשר ישראל כץ מהליכוד התייחס לסוגיית הריבוי הטבעי ביישובים, ואמר: \"אי אפשר להפסיק את מהלך החיים בהתנחלויות. אנחנו לא בונים התנחלויות חדשות, אך ישראל לא תוכל לוותר על המשך החיים הטבעיים בתוך היישובים. הילדים שנולדים שם צריכים לקבל שירותי בריאות, חינוך ותרבות, כמו בכל מקום אחר\". נוכח\nשל מזכירת המדינה קלינטון, על היעדר תיעוד להבטחות בעניין מצד ממשל בוש לשרון, הוסיף כץ: \"אני מאמין שהאמריקנים יכבדו בסופו של דבר את ההתחייבויות שניתנו בכתב ובעל פה, וגם ישמעו את עמדתנו\".\nגם שר האוצר שטייניץ התייחס למחלוקת האחרונה ואמר: \"לדעתי, יש\nמחויבות אמריקנית ברורה מאוד לגבולות בני הגנה, גם מצד בוש וגם מצדו של הנשיא אובמה. מדינת ישראל מצפה שארצות-הברית תעמוד במחויבויות שלה\". שר ההסברה יולי אדלשטיין: \"אנחנו יכולים להשתלב יפה בחזון של אובמה, לצד המדינות המתונות במזרח התיכון, נגד משטרים מטורפים. זה בוודאי לא מחייב אותנו לטרנספר ליהודים, אבל מחייב להמשך שיחות מול הממשל לגבי המשך חיינו ביהודה ושומרון\".\nומה אומרים שרי העבודה על רוח אובמה? שר הביטחון ברק מקדם בברכה את החזון, וקורא להודיע שוב שישראל מקבלת את כל ההסכמים שנחתמו. \"אני חושב שעמדה כזאת תביא, או תחזיר, את המחלוקת על ההתנחלויות לפרופורציה הנכונה, ותאפשר הידברות שקטה על דרך הפעולה המתבקשת\". לאחר ביקור בארצות-הברית, במהלכו זכה לכמה דקות\n,\n\t הוסיף ברק: \"יש באמת בנושאים מסוימים מחלוקות עם הממשל, אבל בנושאים אחרים יש הסכמות. בסך הכל יש בסיס עמוק ורציני ליחסים ביננו, ואסור לאבד אותו\".\nאבישי ברוורמן: \"מדינת ישראל חייבת לקבל את תמיכת המערב, כדי לבודד את הגורמים הקיצוניים במזרח התיכון. היא צריכה להתמודד יחד עם המערב, תוך כדי התקדמות על פי נוסחת שתי מדינות לשני עמים\". יצחק הרצוג: \"אובמה אמר אמיתות לנו ולעולם המוסלמי, הוא נתן תמונת מראה לעולם כולו. אם אנחנו רוצים להתקדם במתווה רציני ואחראי, טוב לעלות על הרכבת של אובמה. עלינו להכיר בחזון שתי המדינות ולשמר אינטרסים חיוניים לישראל, הכוללים את גושי ההתנחלויות. אין ספק שישראל צריכה לעשות הבחנה בין גושי ההתנחלויות, לגביהם יש קונצנזוס, לבין הבנייה ביישובים שבלב ההתיישבות הפלסטינית או במאחזים בלתי חוקיים\"."}
{"article_id": "0,7340,L-3730798,00.html", "header_title": "מרכז תשומת לב לערב: נתניהו לא דיבר עם כתבים", "full_text": "ראש הממשלה, בנימין נתניהו, החליט שלא לשאת דברים בפני כלי התקשורת בפתח ישיבת הממשלה הבוקר (יום א'), כפי שהוא ורבים מקודמיו בתפקיד נוהגים לעשות מדי שבוע.\nלהחלטה החריגה לא נמסר הסבר מטעמו של נתניהו, אולם ההערכה היא כי ראש הממשלה מעוניין לבנות ציפיות לקראת\nבאוניברסיטת בר-אילן. ההודעה על הימנעותו של נתניהו מלשאת דברים בפתח הישיבה נמסרה לכתבים פחות משעה וחצי טרם שזו התכנסה.\nלמרות חוסר הבהירות בכל הנוגע לדברים שיאמר נתניהו, התקבצו הבוקר מול לשכת ראש הממשלה עשרות בני נוער בקריאה לנתניהו שלא לאמץ את עיקרון שתי המדינות. המפגינים נשאו את דגלי ישראל ושלטים בהם נכתב \"אוהבים את ישראל - מחזקים את נתניהו\".\nנתניהו עתיד להיפגש הבוקר גם עם שרי הליכוד לפני ישיבת הממשלה כנהוג בימי ראשון. לאחר ישיבת הממשלה ימשיך בסדר יומו המתוכנן, אך עם זאת הוא פינה זמן כדי לעבור שוב על הנאום לפי יציאתו לבר-אילן סמוך ל-19:00. בקרבתו של נתניהו ממשיכים לשמור על חשאיות באשר לפרטי הנאום.\nבינתיים, משלימה אוניברסיטת בר-אילן את הכנותיה לקראת הנאום ונערכת לקלוט באולם כ-200-300 איש, בהם אנשי המערכת הפוליטית הקרובה לנתניהו, שרים שגרירים, בכירים מהאוניברסיטה ועיתונאים.\nבמוסד האקדמי סיפרו על התעניינות רבה גם מצד גופי תקשורת ברחבי העולם, המבקשים לשדר את נאום ראש הממשלה.\nבמהלך היום צפוי נתניהו להיוועד עם הצוות הקרוב שלו על הפרטים האחרונים לנאום הכולל את היועץ המדיני רון דרמר, יועץ התקשורת החדש שיאושר הבוקר בישיבת הממשלה, ניר חפץ, היועץ המדיני עוזי ארד, היועץ לענייני פלסטינים יצחק מולכו, וכן אנשיו הקרובים: מזכיר הממשלה צבי האוזר, ראש הלשכה ארי הרו, וראש הצוות נתן אשל."}
{"article_id": "0,7340,L-3728951,00.html", "header_title": "\"גם לנו בליכוד ברור שתהיה מדינה פלסטינית\"", "full_text": "להערכת שרים ששוחחו עם נתניהו בימים האחרונים, לקראת\n- לא יהיה מנוס בסופו של דבר מפשרה מצד ישראל לאור התביעות מהעולם, במיוחד מארצות הברית. לדברי שניים מהשרים ששוחחו עם ynet, אין לתת לענייני הסמנטיקה להטעות, והעובדה שלא נעשה שימוש בביטוי \"שתי מדינות לשני עמים\" -\nאין משמעה שאין כוונה להקים מדינה פלסטינית. עוד הדגישו, בהתאם לדברי נתניהו בתקופה האחרונה, כי הקמת מדינה זאת תהיה מותנית בשורה של תנאים, ובראשם - הבטחת ביטחון ישראל.\n\"תהיה הכרה דה-פקטו במפת הדרכים ובמשתמע ברעיון שתי המדינות המופיע בה. השאלה באיזה תנאים היא תקום - כולל תנאים ישראלים\", אמר שר אחד. \"לא יהיה מנוס מהקמת מדינה פלסטינית לצד ישראל, גם לנו שרי הליכוד זה ברור, אבל חייבים לקבוע את הכללים, לאחר 16 שנות כישלון בשיחות ותביעות בלתי פוסקות מישראל. לבד מהמגבלות שיוטלו עליה, יש לקבוע את גבולות מדינת ישראל ולכלול את גושי ההתנחלויות בתוכם. צריך לקיים את ההבנות בעל פה עם בוש, שצורפו כהבהרה למכתב שמסר לאריאל שרון\", אמר השר השני.\nמקורות בכירים הנמצאים במעגל ההתייעצויות השני של נתניהו לקראת נאומו, סבורים שלא יאמץ בדבריו את חזון שתי המדינות - אך יבהיר שפניה של ישראל להקמת מדינה פלסטינית בריבונות מוגבלת. באשר לתנאים, צפוי נתניהו לדבריהם להבהיר, שאלה יקבעו במשא ומתן בין הצדדים. לא צפויה התייחסות לסוגיות הליבה - ירושלים, הגבולות והפליטים.\nבינתיים, השליח מיטשל ימשיך היום בסבב השיחות באזור. הוא יוועד עם יו\"ר האופוזיציה ציפי לבני, וברמאללה עם נשיא הרשות הפלסטינית אבו מאזן. בשיחותיו עם\nנתניהו, עם שר הביטחון אהוד ברק, עם שר החוץ אביגדור ליברמן\nשמעון פרס, עלו גם סוגיות אחרת. בין היתר, הקשר בין הסוגייה האיראנית לזו הפלסטינית, תוך תביעה אמריקנית מעודנת אך נחושה, שישראל תעשה את המחוות הנדרשות כאן, כדי לסייע בחיזוק הציר הערבי המתון באזור."}
{"article_id": "0,7340,L-3730932,00.html", "header_title": "הממשלה אישרה את \"חוק המטפלות\" של האוצר", "full_text": "הממשלה אישרה היום (א') את הצעת החוק של שר האוצר יובל שטייניץ לפיצוי אמהות עובדות או חד-הוריים על טיפול בילדיהם, במקום ההכרה בהוצאות לצורכי מס, עליה החליט בית המשפט העליון. מדובר בהצעה שונה מהותית מהטיוטה שהפיץ האוצר לאחרונה בממשלה ובוועדה לקידום מעמד האישה בכנסת.\nהצעתו של שטייניץ אושרה ברוב של 19 תומכים לעומת 3 מתנגדים. המתנגדים להצעת האוצר היו שר הרווחה יצחק (בוז'י) הרצוג (עבודה), שר החינוך גדעון סער (ליכוד) ושר הגנת הסביבה גלעד ארדן (ליכוד). לימור לבנת, שרת התרבות והספורט, נמנעה בהצבעה.\nתוקף ההטבה יהיה משנת 2011 ולא מ-2010, כפי שקבע גם בית המשפט. במקום תשלום נקודת זיכוי נוספת (או נקודת קצבה - מס הכנסה שלילי - בסכום מקביל למי שמתחת לסף המס) לכל ילד עד גיל 8, כאמור בטיוטה המקורית, הנוסח החדש מציע תשלום מדורג לפי גיל הילד עד מלאת לו 5 שנים. לפיכך ב-2011 תינתן ההטבה רק עבור ילדים עד גיל שנה; ב-2012 עבור ילדים עד גיל שנתיים; ב-2013 לילדים עד גיל 3; ב-2014 לילדים עד גיל 4; וב-2015 לילדים עד גיל 5.\nהיקף התוספת בתחולתה המלאה היא 285 מיליון שקל לשנה. שווי נקודת זיכוי כזו היא 197 שקלים, על פי החלק בזיכוי המס. האוצר מבהיר שהסכום של נקודת הזיכוי שווה ערך להכרה בהוצאות בסדר גודל של 1,300 שקל.\nדחיית מתן ההטבה ל-2011 נקבעה עקב הדחייה בהפעלת חוק מס הכנסה שלילי בפריסה ארצית, שהיתה אמורה לצאת לפועל כבר ב-2010. המיסוי השלילי אמור להיות בסיס התשלום לפיצוי הנשים העובדות והחד-הוריים שמשתכרים מתחת לסף המס.\nבנוסף, אושרה הצעת האוצר למבחן עקרוני לקבלת ההטבה, שלא יבטיח אותה באופן גורף לכל סוגי העובדים - גם זאת בניגוד מוחלט לפסיקת בית המשפט העליון. המבחן, שמכונה \"מבחן ההשתלבות\", דורש מאמהות עובדות וחד הוריים להוכיח שהוצאות הטיפול בילדיהם \"משתלבות בתהליך ובמבנה הטבעי של מקור הפקת ההכנסה ומהוות חלק בלתי נפרד בתהליך ההפקה\".\nסער אמר בישיבה כי \"ההצעה שהוגשה טובה מזו שהוגשה בשבוע שעבר, אך עדיין אינה נותנת פיתרון לנושא. זאת בהתחשב בהיקף הגדול פי כמה של הוצאות הטיפול בילדים. הדבר נכון גם לגבי הסכום שינתן בסוף התהליך. ההצעה אינה עומדת בקריטריונים המקוריים ברוב המדינות המתקדמות ברחבי העולם\".\nח\"כ ציפי חוטובלי (ליכוד), יו\"ר הוועדה למעמד האישה בכנסת, אמרה בתגובה להחלטת הממשלה היום: \"רוב של גברים בממשלה לא יעצור את המהפכה עליה הכריז בית המשפט העליון\". היא הודיעה שתכנס בהקדם את הוועדה, כדי לקדם הצעת חוק שונה ולגייס סביבה את רוב חברי הכנסת, כך שתהיה ברוחו של פסיקת בית המשפט העליון.\nחוטובלי מתכוונת להצעת חוק פרטית, שעברה בקריאה ראשונה בכנסת הקודמת, ויכולה על פי החוק להתקדם לקריאה שניה ושלישית בכנסת הנוכחית. הצעת החוק מכירה בהוצאות על טיפול בילדים לצורכי מס, ומעניקה נקודות זיכוי למי שנמצא מתחת לסף המס. את הצעת החוק הפרטית יזם גדעון סער, מי שהיה יו\"ר הוועדה לקידום מעמד האישה בכנסת הקודמת, והיום מכהן כשר החינוך, שנמנה על מתנגדי הצעתו של שטייניץ בממשלה.\nיו\"ר נעמ\"ת, טליה לבני, אמרה בתגובה כי \"ההצעה כה מבזה וכה מבישה, עד שקשה שלא להאשים את השרים שתמכו בה. חבל שהשרים לקו בתסמונת האישור האוטומטי של חוק ההסדרים ונכנעו לטרור של האוצר\".\nטליה לבני קראה לחברי הכנסת שלא לאשר את קבלת החוק ואמרה: \"אנסה לשכנע את הכנסת להציל את הממשלה מהעלבון שהמיטה על עצמה. אני חשה עצב עמוק על כך שהמשפחות והאמהות העובדות שוב נפלו קורבן למניפלוציות של האוצר\".\nח\"כ נחמן שי (קדימה), חבר הוועדה למעמד האישה קרא להחלטה \"סטירת לחי לציבור הנשים בישראל\". לטענת שי, החלטת הממשלה יוצרת אי-שוויון כלכלי, בכך שהיא מונעת מנשים עידוד כספי להשתלבות בשוק העבודה.\n\"את מערכת הבחירות הוביל הליכוד בסיסמא 'זה גדול עליה\", אמר שי, \"עכשיו התברר כי ענייני הנשים גדולים על הממשלה\"."}
{"article_id": "0,7340,L-3726162,00.html", "header_title": "נאום אובמה בקהיר: דף חדש בין ארה\"ב לאיסלאם", "full_text": "\"סלאם עליכום\", פתח בצהריים (יום ה') נשיא המעצמה הגדולה בתבל, ברק אובמה, את הנאום שיועד לאוזניהם של יותר ממיליארד מוסלמים במזרח התיכון וברחבי הגלובוס. \"באתי לקהיר כדי לפתוח דף חדש בין ארצות הברית והאיסלאם\".\nדבריו לוו במחיאות כפיים תכופות מקהל המאזינים באוניברסיטת קהיר, אך הוא ביקש להדגיש: \"שינוי לא יכול לקרות בין ליל. הנאום לא יפתור את הבעיות, אך אני משוכנע שכדי לנוע קדימה אנחנו צריכים לדבר בכנות על הדברים שבדרך כלל נאמרים בדלתיים סגורות.\nאנחנו חייבים לנסות ללמוד לכבד זה את זה ולנסות לחפש מכנה משותף, כפי ש\nאומר לנו - האמינו באל ודברו אמת\".\nלקראת סיום הנאום אמר - \"יותר קל לפתוח מלחמות מאשר לסיים אותן. יותר קל להאשים מאשר להתבונן פנימה. יותר קל לחפש את מה שמפריד ביננו, מאשר למצוא את המאחד. אבל אנחנו צריכים לבחור בדרך הנכונה - לאו דווקא בפשוטה\". במהלך דבריו נשמעה צעקה מהקהל \"אנחנו אוהבים אותך\", והוא השיב \"תודה\". בסוף זכה לתשואות סוערות.\nבאדיבות ערוץ 1\nכשהתייחס לסכסוך הישראלי-ערבי, פתח באזכור\n:\n\t \"הקשר החזק של אמריקה לישראל ידוע היטב. הקשר הזה הוא בלתי שביר. הוא מבוסס על קשרים תרבותיים והיסטוריים וההכרה שהשאיפות למולדת יהודית מקורן בהיסטוריה הטרגית שאי אפשר להתכחש לה.\n\"ברחבי העולם העם היהודי נרדף במשך מאות שנים, אנטישמיות באירופה הגיעה לשיא בשואה חסרת תקדים\", אמר, והזכיר שמחר יבקר ב\n- \"שהיה חלק ממערכת של מחנות, שם הם נכלאו עונו נורו והומתו בגז על ידי הרייך השלישי.\nשישה מיליון יהודים נרצחו - יותר מכל האוכלוסיה היהודית של ישראל כיום. הכחשת עובדה זו היא חסרת בסיס, נבערת ונתעבת. איום על ישראל בהכחדה או חזרה על סטריאוטיפים על יהודים היא חטא איום - ורק מעוררת שאלות בקרב הישראלים\".\nמצד שני, אמר הנשיא האמריקני שאי אפשר להתכחש גם לכך ש\"העם הפלסטיני - מוסלמים ונוצרים - סבלו בחיפוש אחר מולדת. הם עמדו בהשפלות יומיות, גדולות וקטנות, שבאו עם הכיבוש. שלא יהיה ספק - המצב של העם הפלסטיני הוא קשה מנשוא. אמריקה לא תפנה את גבה לשאיפות הפלסטיניות הלגיטימיות לכבוד, הזדמנויות ומדינה משלהם\".\nוכיצד יוצאים ממצב הסבל ההדדי? אובמה הציג קווים כלליים לפתרון: \"אם נראה את העימות הזה רק מצד אחד, נהיה עיוורים לאמת. הדרך היחידה למימוש השאיפות של שני הצדדים היא דרך שתי מדינות - שבה הישראלים והפלסטינים יחיו בשלום וביטחון. זהו האינטרס של הישראלים ושל הפלסטינים, זהו אינטרס אמריקני ואינטרס של העולם\".\nהוא הבטיח \"לפעול באופן אישי להשגת תוצאה, עם כל הסבלנות שהמשימה מחייבת. המחויבויות שהצדדים הסכימו עליהן לפי מפת הדרכים ברורות. כדי שיושג שלום - זהו הזמן לכולנו לממש את ההתחייבויות\".\nאובמה ציין כי הפלסטינים חייבים להבין ש\"התנגדות דרך אלימות והרג היא רעה ולא תצליח\". בהקשר זה ציין את מאבקם של השחורים בארה\"ב לשוויון זכויות - דרך עמידה נחושה על הרעיונות שעמדו ביסוד כינונה של אמריקה. \"זהו סיפור עם אמת פשוטה שאלימות היא דרך ללא מוצא. זהו סימן 'לא' - לירי רקטות לעבר ילדים ישנים, או לפוצץ אשה זקנה באוטובוס. כך לא מבוצעת תביעה מוסרית. כך היא נכנעת\".\n(צילום: AP)\nהוא הזכיר את חמאס כארגון לגיטימי - שיש לו \"מחויבויות למלא תפקיד במילוי השאיפות הפלסטיניות ולאחד את העם הפלסטיני. חמאס חייב לסיים את האלימות, להכיר בהסכמי העבר ולהכיר בזכות ישראל להתקיים\". במקביל, הדגיש שאין לגיטימיות לבנייה בשטחים: \"הגיע הזמן שההתנחלויות ייפסקו\".\n\"מקור נוסף למתח\", ציין אובמה, \"הוא העניין המשותף בזכויות והמחויבויות של מדינות בנוגע לנשק גרעיני\". בהקשר זה נגע במתיחות בין ארה\"ב לאיראן, על רקע היסטוריה של אלימות מאז המהפכה האיסלאמית: \"יהיה קשה להתעלות מעל עשורים של עוינות, אך אנו מוכנים להתקדם ללא תנאים מוקדמים על בסיס כבוד הדדי.\n(צילום: AFP)\n\"עם זאת, ברור לכל שכאשר אנו מדברים על נשק גרעיני - הגענו לנקודת ההכרעה\", הדגיש. \"זהו אינו רק אינטרס אמריקני, מדובר במניעת מירוץ חימוש גרעיני במזרח התיכון - העלול להוביל את העולם כולו לנתיב של סכנה גדולה.\n\"אני מבין את אלו שמוחים נגד העובדה שלמדינות מסוימות יש נשק גרעיני - ולאחרות לא. מדינה בודדת לא תוכל לבחור למי צריך שיהיה נשק שכזה ולמי לא. לכן אני מאשר את מחויבותה של ארצות הברית לעולם שבו אף מדינה לא תחזיק בנשק גרעיני\", ועם זאת - \"בידי כל מדינה, כולל איראן, יש הזכות להחזיק בגרעין למטרות שלום, בכפוף לאמנה למניעת הפצת נשק גרעיני\".\nבפתיחה, אובמה סקר את תולדות העימות המתמשך בין האיסלאם למערב. \"מתיחות של מאות שנים הוזנה על-ידי הקולוניאליזם והמלחמה הקרה. המוסלמים ראו במערב עוין. אלימות מצד בני מיעוטים הקצינה את השנאה, ואחרי\nגם בארצי היה מי שראה בהם סכנה לאמריקה ולאנושות כולה\".\n(צילום: AP)\n\"המכנה המשותף ביננו כבני-אדם גדול מהמפריד\", הכריז ברק חוסיין אובמה, ופנה לתיאור הביוגרפיה האישית שלו - על השורשים הקנייתים, התחנה האינדונזית והחיים לצד בני האיסלאם. הוא מנה את התרומה האיסלאמית לתרבות ולהתפתחות האנושית והאמריקנית - מהאלגברה, דרך הרפואה ועד לשירה. \"מוסלמים העשירו את התרבות שלנו, מילאו משרות בכירות בצבא ובממשל, נשאו את הלפיד האולימפי. הם חלק בלתי נפרד מאמריקה\". הראשונה שהכירה בארצות-הברית, הזכיר הנשיא, הייתה מרוקו.\nאחרי הפתיחה, מנה את הסוגיות הקשות שעומדות על הפרק באותה \"התחלה חדשה\" - ולפני העניין הישראלי-ערבי, הראשון היה המאבק הנחוש בטרור העולמי מצד הקיצונים האיסלאמיים. \"הם הרגו אנשים חפים מפשע, ויותר מהכל - הרגו מוסלמים\", אמר, והדגיש שכוח צבאי לבדו לא יפתור את הבעיה.\nבהמשך התייחס לנושא הדמוקרטיה. למרות שלדבריו אף מדינה לא יכולה לכפות על רעותה צורת שלטון - הממשל חייב לשקף את רצון העם. \"בחירות לבדן לא מספיקות לדמוקרטיה אמיתית\", הזכיר בקריצה למנהיגים ערביים.\nהסוגייה הבאה שהעלה הייתה חופש הדת. \"ראיתי בילדותי באינדונזיה כיצד נוצרים אדוקים מבצעים את פולחנם במדינה בעלת רוב מוסלמי. זו הרוח שנדרשת היום\", אמר, וביקש לשמור על עושר התרבויות -\nדוגמת המרונים בלבנון והקופטים במצרים. מנגד, הדגיש שבעולם המערבי אין לקבוע עבור נשים מוסלמיות כיצד עליהן להתלבש.\nלפני שחתם בהבעת תקווה לשגשוג דרך שיתוף פעולה כלכלי, נגע בנושא זכויות הנשים. במדינות מוסלמיות רבות, הזכיר, בחרו נשים להנהגה - וביקש להשוות בעיקר את החינוך לבנים ולבנות. \"אני מכבד את הנשים שבחרו לחיות בדרך המסורתית - אבל זו חייבת להיות בחירתן\".\nבסיום ציטט מהקוראן, מהתלמוד ומהתנ\"ך - וחתם במילים: \"תושבי העולם יכולים לחיות יחד בשלום, זהו החזון של אלוהים. כעת, זו חייבת להיות עבודתנו כאן על כדור הארץ\"."}
{"article_id": "0,7340,L-3728976,00.html", "header_title": "משעל: חמאס יהיה גורם חיובי בתהליך המדיני", "full_text": "ראש הלשכה המדינית של חמאס,\n,\n\t אמר אמש (יום ג') כי הלחץ שהממשל האמריקני מפעיל על ישראל על מנת שתקפיא את הבנייה בהתנחלויות הוא צעד הכרחי להחייאת התהליך המדיני.\nמשעל פנה לקהילה הבינלאומית וביקש ממנה להכיר בארגונו כ\"גורם חיובי\" במאמצים להשגת שלום במזרח התיכון. \"יש שפה חדשה מצידו של הנשיא אובמה, אבל אנחנו מצפים ללחץ אמיתי על הישראלים\", אמר משעל, \"יש דרישות מישראל\n,\n\t אבל זה לא המחיר שאנחנו מחפשים, למרות שמדובר בצעד הכרחי\".\nהנשיא אובמה המשיך עד כה במדיניות של קודמו\nוסירב לדבר עם חמאס, אולם בנאום שנשא בקהיר, הוא רמז כי ייתכן שהארגון השולט ברצועת עזה יהיה חלק מתהליך השלום.\nלדברי משעל, \"חמאס יהיה גורם חיובי בסיוע להגיע לפיתרון שיהיה הוגן לפלסטינים ויאפשר להם לממש את זכויותיהם. חמאס לא יהיה מכשול. כולם יודעים שישראל היא המכשול\".\nהעיתון \"אל-קודס אל-ערבי\" היוצא לאור בלונדון\nאתמול כי משעל מתכונן לשאת נאום מדיני משלו, לאחר הנאום שיישא ראש הממשלה, בנימין נתניהו. לפי הדיווח, משעל יציג אסטרטגיה חדשה לתנועת חמאס, לאור\nשל נשיא ארצות הברית, ברק אובמה, בקהיר.\nדבריו של משעל נאמרו על רקע ביקורו של השליח המיוחד של אובמה למזרח התיכון, ג'ורג' מיטשל, באזור. מיטשל נפגש אמש\n,\nועם השרים אהוד ברק ואביגדור ליברמן. \"ישראל פועלת לקדם את השלום והביטחון עם שכנינו הפלסטינים ועם העולם הערבי הרחב\", הודיע נתניהו בתום פגישתו עם מיטשל, שארכה ארבע שעות. מיטשל הדגיש שארה\"ב וישראל הן בעלות ברית וכי הקשר ביניהן בלתי ניתן לניתוק.\nהיום צפוי להיפגש מיטשל עם יו\"ר האופוזיציה ציפי לבני ועם הנשיא הפלסטיני אבו מאזן. בהמשך הוא יבקר בלבנון ובסוריה."}
{"article_id": "0,7340,L-3727687,00.html", "header_title": "חזון רה\"מ: \"נחוש להבהיר לעולם שאינו סרבן שלום\"", "full_text": "בעקבות\nשל נשיא ארצות-הברית, גורמים בסביבתו של ראש הממשלה אמרו הערב (יום א') ל-ynet כי \"סוגיות מדיניות אינן נחתכות בתוך שבוע, אך ראש הממשלה נחוש להבהיר לאזרחי ישראל ולעולם שישראל אינה סרבנית שלום, ושהיא מאמצת את עקרונות חזונו של אובמה, תוך שמירה על האינטרסים של ישראל, בעיקר הביטחוניים\".\nבסביבתו של נתניהו מעריכים כי ראש הממשלה לא ישתמש בנאומו במושג שהפך למבחן מול הממשל האמריקני בוושינגטון, \"שתי מדינות לשני עמים\". עוד מעריכים כי נתניהו יבקש בנאומו לצמצם את המחלוקת עם ארצות-הברית סביב נושא ההתנחלויות, תוך הצבעה על נכונות ישראלית לטפל במאחזים הלא חוקיים שהוקמו בגדה המערבית.\nתוכן נאום התכנית המדינית של ראש הממשלה אינו ידוע עדיין. נתניהו ואנשיו הקרובים שומרים את הקלפים בנושא זה קרוב לחזה. הצוות הקרוב בלשכת ראש הממשלה, בעיקר היועצים המדיניים, עוזי ארד, יצחק מולכו ורון דרמר, אמורים לסייע לו ביציקת התוכן המדיני אל תוך הנאום, אולם בכל מקרה הוחלט לשמור את התכנים בסודיות. הכנת הנאום נעשית במקביל לפעולה מואצת לקביעת תכנית מדינית של נתניהו בסוגיה הפלסטינית, בסוגיית קידום היחסים האזוריים עם מדינות ערב המתונות, ובסוגיה הסורית.\nהדיונים בסוגיות המדיניות תופסות את מרבית זמנו של ראש הממשלה ואנשיו הקרובים.\nאת ניירות העבודה שיכינו יועציו של נתניהו בעזרת נציגי משרדי ממשלה נוספים, יעבירו אנשיו לדרג המדיני. במהלך הימים הקרובים יפעל נתניהו גם מול ראשי הסיעות בקואליציה, אביגדור ליברמן, אלי ישי ודניאל הרשקוביץ, כדי לקבל את עמדותיהם בטרם יטרח על הנאום עצמו - השלושה עשויים לחשק את נתניהו ימינה בטרם יישא את נאומו.\nההערכה בסביבת נתניהו היא שהנאום יהיה אבן דרך בכהונה הנוכחית של ראש הממשלה, אם כי ראש הממשלה מבקש שלא לטפח ציפיות. בלשכת ראש הממשלה כבר התקבלו פניות מאמצעי תקשורת מרחבי העולם כדי להיות נוכחים בנאום."}
{"article_id": "0,7340,L-3726905,00.html", "header_title": "קלינטון: אין הבנות על בנייה בגושי התנחלויות", "full_text": "ב\nשלו לראש הממשלה אריאל שרון משנת 2004, קבע הנשיא ג'ורג' בוש כי בהסדר הקבע יהיה צורך להתחשב ב\"מציאות הדמוגרפית החדשה שנוצרה מאז יוני 1967\". גורמים אמריקנים וישראלים שהיו מעורבים במו\"מ טוענים כי המכתב לא היה סוף פסוק, וכי נלווה אליו הסכם לא כתוב בין ישראל לארה\"ב, שאיפשר את הבנייה בהתנחלויות.\nכמה דוברים ישראלים חזרו באחרונה על טענות אלה. אולם בשיחה עם כתבים בוושינגטון, דחתה קלינטון את הטענות, ואמרה כי לא ידוע על כל הסכם שכזה בפרוטוקול הרשמי של המשא-ומתן בין ישראל לממשל בוש.\n\"אין כל תיעוד להסכמים בלתי פורמליים או להסכמים שבעל פה. אם אכן גובשו הסכמים שכאלה, הם לא היו לחלק מהעמדה הרשמית של הממשל האמריקני\", אמרה במסיבת עיתונאים עם שר החוץ הטורקי, אחמט דבוטוגלו.\nזאת ועוד - קלינטון טענה כי יש מסמכים הסותרים הסכמים שכאלה, הקובעים כי אין לראות כל הסכם שהושג בעל פה באופן שעלול לסתור את המחויבויות שקיבלה על עצמה ישראל במסגרת מפת הדרכים - \"והמחויבויות האלה ברורות מאוד\".\nבתוך כך אמרו גורמים דיפלומטים כי האיחוד האירופי שוקל להצטרף ללחץ האמריקני על ישראל להפסיק את הבנייה בהתנחלויות, ובוחן את האפשרות לרתום לשם כך את קשרי המסחר הענפים עמה. לדברי הדיפלומטים, האיחוד בוחן בין השאר אפשרות להטיל הגבלות על המחקר המשותף עם ישראל בתחומי המדע והכלכלה, ועשוי להטיל הגבלות גם על ייבוא תוצרת חקלאית שמקורה בהתנחלויות.\nדיפלומט אירופי אמר לסוכנות הידיעות רויטרס כי ישראל אמנם קשובה ללחץ המופעל עליה בנושא ההתנחלויות, \"אולם אין כל סימן לכך שהישראלים מתכוונים לעצור\". יש לציין כי האיחוד האירופי הוא השותף המסחרי הגדול ביותר של ישראל.\nלדברי הדיפלומטים, גורמים רשמיים באיחוד האירופי ובארה\"ב דנים בדרכים שבאמצעותן ניתן יהיה ללחוץ על ירושלים, ושליחים משני הצדדים עשויים להיפגש ביום רביעי הקרוב כדי לתאם את המהלכים הבאים.\nהאיחוד האירופי הוא לא רק השוק שאליו מייצאת ישראל את רוב סחורותיה - כמות הסחורות שהיא מייבאת ממנו שנייה רק לזו המגיעה אליה מארה\"ב. עם זאת, הדיפלומטים אמרו כי אירופה תמתין לראות כיצד תתנהל וושינגטון, ותפעל בהתאם. על כל פנים, הסבירו, צעדים דרמטיים יתקשה האיחוד לבצע בשל המחלוקות הקיימות בין החברות בו, כך שסביר להניח שינקוט מהלכים הדרגתיים יותר."}
{"article_id": "0,7340,L-3728914,00.html", "header_title": "יעלון בארה\"ב: שתי מדינות? כל האופציות פתוחות", "full_text": "סגן ראש הממשלה והשר לנושאים אסטרטגים, משה (בוגי) יעלון, אמר הערב (יום ג') כי ישראל לא תסכים להסדר מהיר עם הפלסטינים. \"אם יהיה\n- זה יוביל לחמאסטן בגדה, ואנחנו לא נממש את זה. לא נאפשר טרור פוטנציאלי\".\nיעלון, שדיבר במכון וושינגטון למזרח התיכון באירוע לזכרו של הפרשן הצבאי זאב שיף, אמר כי אחרי הניסיון של ישראל ב\nואחר כך\n- התהליך יכול לקחת שנתיים, שלוש או חמש שנים.\n\"בעבר תמכתי באוסלו, ברעיון של שלום עכשיו. היום אני יודע שאינסטנט-שלום ייכשל בגלל המציאות בשטח\".\nסגן רה\"מ התחמק מלהתייחס ישירות למה שנראה כמוקד העימות בין הגישות של הממשל לבין ירושלים - סוגיית שתי מדינות לשני עמים. \"אנחנו רוצים לשמור את כל האופציות ונראה כיצד ייקרא לישות הזו\", אמר. ובכל זאת, לגבי המחלוקות בין ישראל לוושינגטון הוא הסביר ש\"כמו האמריקנים, אנחנו מאמינים בכנות בין ידידים. חובתנו להסביר לידידינו האמריקנים את העובדות\".\nיעלון אמר שיש אי-סימטריה בין ההכרה הישראלית בפלסטינים לבין אי ההכרה של הפלסטינים בישראל כמדינה היהודית. \"ברור שהפתרון לא יכול להתממש לפני שהפלסטינים יכירו בזכות ישראל להיות מדינה יהודית. מבחינת הפלסטינים, זהו לא פתרון טריטוריאלי אלא פתרון קיומי, והתקשורת הממוסדת נכשלת בהצגת העובדה הזו\", טען.\nהוא הציע \"מפת דרכים\" מעט אחרת בדרך להיפרדות \"שלא תאיים על ישראל\", עם חמישה צעדי שינוי ברשות הפלסטינית - בתחומי החינוך, הכלכלה, הפוליטיקה, החוק והסדר והביטחון.\nיעלון הוסיף כי \"ההתנחלויות לא היו מעולם מכשול לשלום\". לדבריו, ישראל הצהירה על נכונותה להוריד התנחלויות במסגרת הסכם. \"נסיגה והורדת התנחלויות עד היום לא קידמו שלום. נסיגה מעזה לא קידמה את השלום. המכשול האמיתי לשלום הוא שהפלסטינים יכירו בישראל כמדינה יהודית ויפסיקו את הטרור. בלי זה, אם תקום מדינה פלסטינית היא תהיה מקור לחוסר יציבות כלפי ישראל, כלפי ירדן וכלפי אינטרסים אמריקנים במזרח התיכון\", טען.\nדבריו של יעלון נאמרו שעות לאחר שהשליח האמריקני הבכיר לאזור,\nג'ורג' מיטשל, ערך סבב פגישות עם בכירים בישראל, תוך השמעת\nבדבר המחלוקות עם הממשל. \"מחויבותה של ארה\"ב לביטחון ישראל אינה ניתנת לערעור\", אמר השליח בפגישתו עם נשיא המדינה, שמעון פרס. בהתייחס לאי ההסכמות בין ירושלים לוושינגטון אמר מיטשל: \"אלה אינן אי הסכמות שבין יריבים. ארה\"ב וישראל הן בעלות ברית וידידות וכך גם יישארו\".\nבנושא אחר - אך לא בלתי קשור - הצהיר יעלון כי האופציה הצבאית נגד איראן לא צריכה להיות האופציה הראשונה, אבל לדבריו \"איראן גרעינית היא יותר מסוכנת מצפון קוריאה גרעינית ולכן העולם החופשי בראשות ארה\"ב צריך להכין את כל האופציות. רק איום אמין עשוי לגרום לאיראנים לשנות כיוון\".\nבהמשך ביקורו בוושינגטון צפוי יעלון להיפגש עם יועץ הנשיא לביטחון לאומי, הגנרל ג'יימס ג'ונס, ראש המטות המשולבים, האדמירל מייקל מאלן, וכן עם בכירים בקונגרס."}
{"article_id": "0,7340,L-3725321,00.html", "header_title": "אובמה הפתיע את השר ברק; דנו בהתנחלויות", "full_text": "הנשיא אובמה הצטרף הערב (יום ג') במפתיע לפגישתם בוושינגטון של שר הביטחון ברק והיועץ האמריקני לביטחון לאומי, ג'ים ג'ונס.\nהצטרפותו של הנשיא לפגישה בת השעתיים לא היתה מתוכננת מראש, ונועדה ככל הנראה לרכך את הרושם המצטייר בעת האחרונה על משבר בין ארצות הברית לישראל.\nברק ואובמה דנו בין היתר בנושא שמהווה את לב המחלוקת - הדרישה להקפאה מוחלטת של הבנייה בהתנחלויות. השניים שהו ביחד בחדר כ-15 דקות.\nשר הביטחון הציג את\n,\n\t לפיה ישראל מוכנה להסיר 22 מאחזים בלתי-חוקיים מתוך 26, שהוקמו לאחר מרס 2001. הוא ביקש שארצות הברית תבחן את סוגיית התביעה להקפאת הבנייה בגושים שעשויים להישאר בידי ישראל בהסדר קבע.\nבמהלך הפגישה אמר ברק לג'ונס בין היתר: \"לפנינו אתגרים והזדמנויות משמעותיים, ויש למצות את ההתמודדות והטיפול בשניהם\". עוד הוסיף שר הביטחון כי \"האינטימיות, גילוי הלב ושותפות האינטרסים עם ארה\"ב - הם אבן יסוד במדיניותה של ישראל, הן לגבי איומים והן לגבי עשיית שלום\".\nבראיון רדיו ששודר אמש אמר אובמה ש\"חלק מהרעיון של להיות ידידים טובים הוא להיות כנים. אני חושב שהיו זמנים שבהם לא היינו כנים כפי שהיינו צריכים להיות, לגבי העובדה שהכיוון הנוכחי באזור הוא שלילי מיסודו - לא רק לאינטרסים של ישראל, אלא גם לאינטרסים של ארצות הברית\".\nלאחרונה הדגיש אובמה שקיימת דרישה מאוזנת מישראל ומהפלסטינים, למלא את חלקם ביישום השלב הראשון של מפת הדרכים. הנשיא האמריקני צפוי לצאת בשעות הקרובות לביקור במזרח התיכון, אך לא יבקר בישראל. הוא ינחת בסעודיה, ובהמשך ינאם בקהיר ויציג את חזונו למדינות ערב.\nעל רקע זה, ניסה גורם מדיני בכיר בירושלים להרגיע - אך לא הסתיר את עצם העימות ו\n:\n\t \"אין מפולת ביחסים עם ארצות הברית. בין ידידים יש חילוקי דעות, אך הבשלות ביחסים היא ברמה שכזו שאין לנו צורך להסתיר את הוויכוח\".\nדובר מחלקת המדינה רוברט ווד נשאל הערב בתדרוך היומי אם ארצות הברית מקיימת בחינה מחדש של מדיניותה כלפי ישראל, והשיב: \"היחסים אינם תחת בחינה. יש לנו יחסים מאוד חזקים ויציבים עם ממשלת ישראל. נקודה\".\nשר הביטחון החל את ביקורו בוושינגטון שלשום, בין היתר -\nאת המחלוקות מול הממשל, שמצדו מתייחס ברצינות רבה לביקור. אתמול נועד ברק ממושכות עם השליח המיוחד לאזור ג'ורג' מיטשל. גם הפגישה עם הגנרל ג'ונס גלשה מעבר למצופה. בהמשך צפויות לו פגישות עם סגן הנשיא ג'ו ביידן ושר ההגנה רוברט גייטס."}
{"article_id": "0,7340,L-3727461,00.html", "header_title": "נאום חזון של נתניהו בבר-אילן? \"הכנסת מעליבה\"", "full_text": "אולי בהשראת\nשל הנשיא האמריקני באוניברסיטת קהיר, מתכוון ראש הממשלה לפרוש את חזונו המדיני דווקא באוניברסיטת בר-אילן ולא מעל דוכן הנואמים בכנסת. רגע אחרי שבנימין נתניהו\n,\n\t שצפוי לכלול עקרונות בדרך לשלום וביטחון, שיגרו חברים במשכן מכתב ליו\"ר הכנסת, ראובן ריבלין.\nיו\"ר הכנסת לשעבר, פרופ' שבח וייס, טוען כי \"אין במה יותר מכובדת ומחייבת מאשר בימת הכנסת\", אך סבור כי מדובר ב\"זלזול בכנסת\" שהחל כבר בשנות ה-70. לדבריו, \"הכנסת מעליבה יותר מדי את ראשי המדינה וזה לא קשור לשמאל או ימין. היא פשוט לא נותנת לדבר. אם נתניהו ירצה לומר משהו אמיץ, הוא יספוג צעקות קשות מאוד מצד המתנגדים, משני הצדדים. יש קריאות ביניים, יש תרבות של העלבת מנהיגים\".\nיו\"ר הכנסת לשעבר מבין את בחירתו של נתניהו, \"דווקא מכיוון שיגאל עמיר היה תלמיד שם ומכיוון שהמוסד נחשב כחממה שלו\". לדבריו, \"מנהיגים שרוצים לשחק על התפר הדק שבין שמאל לימין, שבין הגישה של ארץ ישראל השלמה לבין שתי מדינות לשני עמים - רואים בבר אילן גשר שבו ניתן לומר את הדברים. בסך הכול מדובר במוסד מכובד ורציני שיושב בדיוק באמצע הדרך בין שמאל לימין. מי שרוצה לנסות לרדת מעץ הגבוה של החלום של ארץ ישראל הגדולה עושה את זה במקום שהוא המוקד הכי בעייתי מהבחינה הזו, ברמה אקדמית גבוהה\"."}
{"article_id": "0,7340,L-3728534,00.html", "header_title": "מיטשל: ישראל וארה\"ב בעלות ברית וכך יישארו", "full_text": "השליח האמריקני המיוחד למזרח התיכון, ג'ורג' מיטשל, אמר במהלך פגישה הבוקר (יום ג') עם הנשיא, שמעון פרס, כי \"מחויבותה של ארה\"ב לביטחון ישראל אינה ניתנת לערעור\". בהתייחס לאי ההסכמות בין ירושלים לוושינגטון אמר: \"אלה אינן אי הסכמות שבין יריבים. ארה\"ב וישראל הן בעלות ברית וידידות וכך גם יישארו\".\n\"אנחנו עובדים קשה כדי להגיע לשלום כולל במזרח התיכון, שיכלול מדינה פלסטינית שתתקיים בשלום וביטחון לצד מדינת ישראל היהודית, כך אמרו גם הנשיא אובמה ומזכירת המדינה קלינטון\", הוסיף מיטשל. לדבריו, המתיחות ביחסים אינה קשורה לשינוי בעמדתה של ארה\"ב לישראל.\nהנשיא פרס אמר כי הוא \"סבור שאנו נמצאים בתקופה היסטורית, שיש בה שילוב של נסיבות שאיש אינו יודע אם יתמשכו או יחזרו על עצמן ואיש לא יסלח לעצמו אם נחמיץ את ההזדמנות להגיע לשלום. אנו לוקחים את העניין ברצינות רבה. אני יודע, שעלינו לעבור דרך פרוזדור זרוע בעיות, אבל יש גם הזדמנות גדולה לשלום. על הצדדים להתעלות מעל לבעיות המשניות ולהתחיל במו\"מ אינטנסיבי לשלום במסגרתו אני מאמין כי ניתן למצוא פתרונות לרוב הבעיות\".\nבנושא ההתנחלויות אמר פרס כי \"יש הסכמה בישראל לפנות מאחזים בלתי חוקיים ולא לבנות התנחלויות חדשות, אולם בנושא הריבוי הטבעי בגושי ההתיישבות - יש להמשיך ולדון\". עוד הוסיף הנשיא כי \"התמקדות בסוגיה אחת מתוך המכלול אינה משרתת את התהליך המדיני הרחב יותר, שאמור לקבוע את סדר היום בין ישראל לשכנותיה\".\nקודם לכן, נועד השליח האמריקני המיוחד עם שר הביטחון, אהוד ברק, בקריה בתל-אביב. היתה זו\nשל שני האישים בתוך כשבוע. ברק ומיטשל שוחחו בארבע עיניים ודנו במשך כשעה וחצי בשורה של נושאים אזוריים, מדיניים וביטחוניים.\nשר הביטחון הביע בפני השליח האמריקני את דרישות ישראל בנושאי הביטחון ודן עמו בצעדים האפשריים לקידום הכלכלה הפלסטינית, וביניהם התשתיות לאכיפת החוק ברשות. כמו כן, נדונה סוגיית הבנייה בגושי ההתיישבות ביהודה ושומרון וסוגיית המאחזים הבלתי חוקיים.\nמיטשל וברק דנו גם בקריאתו של הנשיא אובמה להסדר אזורי כולל, בהשלכות\nעל הערוץ הפלסטיני והסורי ובמצב בלבנון לאור\n.\nעל-רקע כוונתו של ראש הממשלה לשאת בשבוע הבא\n,\n\t אמר השליח מיטשל בטרם הגעתו לישראל ארה\"ב מעוניינת בשיחות מיידיות בין הפלסטינים לישראל כדי להביא להסכם שלום אזורי. העיתון \"א-שרק אל-אווסט\", היוצא לאור בלונדון, דיווח הבוקר כי ארה\"ב הציגה למצרים ולישראל תוכנית לסיום הסכסוך הישראלי-פלסטיני על בסיס\n.\n\t על-פי הדיווח, התוכנית הוצגה לנתניהו, שקיבל ארכה של שישה שבועות להשיב עליה."}
{"article_id": "0,7340,L-3726330,00.html", "header_title": "נאום אובמה: שרי הממשלה חלוקים בתגובותיהם", "full_text": "ראש הממשלה, בנימין נתניהו, כינס בלשכתו מיד לאחר הנאום התייעצות מיוחדת, שבה נבחנו השפעות דבריו של הנשיא אובמה על ישראל. לפי שעה מסתמן שנתניהו יברך על הניסיון לקרב בין המערב לאיסלאם, אך ידלג מעל הקריאות של אובמה בעניין הקריאה לכינון מדינה פלסטינית ולהקפיא את ההתנחלויות.\nבינתיים, החלו בכל המערכת הפוליטית להגיב על הדברים - למעט שרי הליכוד, שבשלב זה ממלאים פיהם מים.\nבנאומו בצהריים (יום ה') פרס אובמה את חזונו למה שהגדיר כ\"התחלה חדשה\" ביחסים מול העולם הערבי. חלק ניכר בדבריו הוקדש לסכסוך הישראלי-פלסטיני - והוא, כצפוי, ריכז את מרבית העניין בקרב שרים וחברי כנסת. בין היתר, אמר אובמה: \"הקשר שלנו עם ישראל בלתי שביר, אבל המצב של העם הפלסטיני קשה מנשוא. הגיע הזמן שההתנחלויות ייפסקו\".\nלדברי השר לענייני מיעוטים, אבישי ברוורמן (עבודה), אובמה \"קבע בצדק שהאויב המשותף של כל העולם הוא הקיצוניות\". לדברי השר, הנשיא קבע כי מציאת המכנה המשותף הוא הפתרון למיגור התופעה. \"עלינו בישראל לאמץ את הגישה הזו בחברה הישראלית, יהודים וערבים, חילונים ודתיים, ולבטח להציבה מול החברה הפלסטינית. שתי מדינות לשני עמים הוא הפתרון שאליו אנו מחויבים\", סיכם ברוורמן.\nלעומתו, שר המדע, דניאל הרשקוביץ (הבית היהודי), ששמע את הנאום במהלך סיור ביישובי דרום הר חברון, אמר: \"אובמה התעלם בנאומו מהעובדה שהפלסטינים טרם זנחו את דרך הטרור. ממשלת ישראל אינה סרח עודף של הממשל האמריקני\". לדברי הרשקוביץ, היחסים עם ארה\"ב מבוססים על ידידות ולא על התמסרות. \"בעניין הגידול הטבעי בהתנחלויות - יש לומר לאמריקנים עד כאן\", אמר.\nבקרב \"מורדי העבודה\" מסכימים עם עמדת עמיתיהם היושבים בממשלה. ח\"כ יולי תמיר אמרה כי מדובר ב\"אחד הנאומים החשובים\" והוסיפה כי \"ישראל יכולה כעת לבחור האם להצטרף למעגל ההידברות והשוויון - או להפוך לסרבנית שלום שנדחקת לשולי הזירה הבינלאומית\".\nגם בצדה השמאלי של האופוזיציה בירכו על הנאום. יו\"ר מרצ, ח\"כ חיים אורון,  אמר: \"על ממשלת ישראל להגיב בקורת רוח וסיפוק על הדברים\". לדבריו, הנאום \"התאפיין בהשראה, אופטימיות ותנופה גדולה שדומה שנסתלקה מהאזור. נאום הנשיא האמריקאי הוא שיעור בנאורות, פייסנות, מתינות ותקוות גדולות\". אורון הביע תקווה שמדינת ישראל \"לא תוסיף להיות נפקדת לאורך ימים מיומני המסע של מנהיג העולם החופשי\".\nבקדימה ניצלו את הנאום כדי לנגח את הממשלה. \"הנאום הוא הוכחה נוספת לכך שנתניהו לא העריך נכון את מדיניות הממשל בארה\"ב\", אמר ח\"כ זאב בוים. \"עמדת הנשיא בנושא הפלסטיני זהה לעמדתה של קדימה - וחבל שנתניהו לא מסוגל להצטרף לרעיון שתי המדינות לשני עמים שהוא הרעיון היחיד שיבטיח את קיומה של מדינת ישראל כמדינה יהודית\".\nח\"כ טלב א-סאנע (רע\"מ תע\"ל) אמר כי \"זו פעם ראשונה שמנהיג אמריקני מדבר בשפה ברורה, כנה ושם את כל המחלוקות על השולחן. המיקום והתזמון מעידים כי אכן יש גישה חדשה שאינה חד צדדית אלא מנסה להיות מאוזנת\"."}
{"article_id": "0,7340,L-3726809,00.html", "header_title": "בכיר פלסטיני: אובמה יכפה התקדמות עוד השנה", "full_text": "הממשל האמריקני בראשות הנשיא ברק אובמה מתכוון לנקוט \"צעדים דרמטיים\" בתהליך השלום עד סוף השנה הנוכחית - כך אמר אמש (יום ו') ל-ynet גורם פלסטיני בכיר. לדבריו, היוזמה האמריקנית תכפה על שני הצדדים - ובעיקר על ישראל - תהליך מדיני ברור שבסופו הקמת מדינה פלסטינית שבירתה ירושלים.\nהגורם הבכיר, המעורה במגעים המדיניים בין הרשות הפלסטינית לארצות-הברית, סיפר כי שוחח ארוכות עם עוזריו של אובמה על הסוגייה. לדבריו, ניתן להבחין בבירור מדבריהם כי הממשל האמריקני החליט לשים קץ להתמהמהות בתהליך השלום, וכי לא יסכים להמשיך באותה הדרך של הממשל הקודם. \"עד סוף השנה תהיה התפתחות דרמטית בתהליך המדיני\", הצהיר.\nעוד העריך הגורם, כי ממשל אובמה מאס ביוזמות הכושלות של הנשיא לשעבר ג'ורג' בוש, שפגעו באמינות של ארה\"ב בעיני הפלסטינים והעולם הערבי. לכן, בכוונתם לנקוט יוזמה שתהפוך \"את הדיבור על שתי מדינות למעשי. משיחותינו עם הגורמים האמריקנים השונים הבנו כי עד סוף השנה יהיה תהליך שלום אמיתי, שיכלול נוסחה שהאמריקנים יכתיבו. היא אמורה להיות ברורה, בלי הרבה התחכמויות מצד ישראל, ובסופה תוקם מדינה פלסטינית בגבולות 1967 - שבירתה ירושלים\".\nהנשיא האמריקני אמר אתמול בבוקר,\n,\n\t כי ישנו צורך לכונן פתרון של שתי מדינות לשני עמים, כדי לפתור את הסכסוך הישראלי-פלסטיני.\nדבריו של נשיא המעצמה נאמרו ב\nשערך, לאחר פגישתו עם קנצלרית גרמניה, אנגלה מרקל. מסר ברוח זו עמד במרכז\nשנשא שלשום.\n\"ודאי נראה מאמץ יותר עקבי בחודשים הקרובים, לעומת מה שראינו בממשלים קודמים. הסיבה שאנו עושים זאת היא - מכיוון שיש תחושה שכל הצדדים כל כך ציניים, שאנו עלולים להגיע לנקודה שבה הם לא יוכלו לפעול\", אמר אובמה. \"אנו לפחות יצרנו את האווירה והמסגרת שבה ניתן לחדש את השיחות. אני אומר זאת שוב - ארצות הברית לא תוכל לפתור את הבעיה, אלא רק להיות שותפה בפתרון ולסייע לצדדים להגיע להחלטה שלמען ביטחון עמיהם - יש להגיע לפשרה\"."}
{"article_id": "0,7340,L-2902705,00.html", "header_title": "בוש: הפתרון לפליטים - במדינה הפלסטינית", "full_text": "\"הפתרון לפליטים הפלסטינים יימצא במדינה הפלסטינית ולא בישראל\". הנשיא בוש אמר את הדברים אמש (יום ד') בתום פגישתו עם ראש הממשלה, אריאל שרון בבית הלבן.\nהנשיא בוש הלך לקראת שרון גם בסוגיית ההכרה בגושי ההתנחלות הגדולים, אולם בצורה עמומה יותר - \"המציאות בשטח ובאזור השתנתה בעשורים האחרונים ועל הסדר הקבע להתחשב בכך\".\nבמסמך הנשיאותי שהעביר נשיא ארה\"ב, ג'ורג' בוש, לראש הממשלה, אריאל שרון, הוא רמז גם למחוייבות האמריקנית ליישוב הגליל והנגב. במסמך הרשמי שהעביר ראש הממשלה, אריאל שרון, לנשיא ארה\"ב, ג'ורג' בוש, התחייב שרון להגביל את הבנייה בהתנחלויות ולפנות את המאחזים הבלתי חוקיים.\nבמסיבת העיתונאים שיבחו הנשיא בוש וראש הממשלה שרון זה את זה וסיפקו אחד לשני את הסחורה - שרון לבוש מבחינת הקול היהודי ובוש לשרון מבחינת מתפקדי הליכוד.\nבוש שיבח את שרון על החלטתו ההיסטורית: \"היום סיפר לי ראש הממשלה על החלטתו לעשות צעד של התנתקות. ישראל מתכננת להחזיר כמה מתקנים צבאיים וכמה התנחלויות ברצועת עזה ובגדה המערבית. אלו פעולות היסטוריות ואמיצות. הפעולות האלה יפתחו את הדרך ויסיימו את הסכסוך\".\nבתגובה לשאלת כתב על עתידו הפוליטי של ראש הממשלה שרון, אמר הנשיא בוש: \"עתידו לא תלוי בי, אלא ביכולת לשכנע את העם בישראל שהוא עושה את הדבר הנכון. אני בטוח שהעם בישראל מעריך מנהיגות כזאת\".\nהנשיא ציין כי \"ההזדמנות הזו טומנת בחובה הבטחה גדולה לכלכלה של העם הפלסטיני\". לדבריו, \"הפלסטינים חייבים להתעקש על שינוי ועל הנהגה שמחויבת\nבנוסף, אמר בוש: \"ארה\"ב מחויבת ואני מחויב לביטחונה של ישראל כמדינה יהודית חופשית ולזכותה להתגונן מפני הטרור. הגדר צריכה להיות גדר של ביטחון, לא גדר מדינית. ישראל צריכה להתחשב בפלסטינים כשהיא שוקלת את צעדי הביטחון שלה. \"ב-24 ביוני 2002 הבאתי חזון למזרח התיכון ואז שרטטנו את מפת הדרכים כדי להגיע אל אותו חזון. חלק מאותו חזון הוא ששני הצדדים, עמי מדינות ערב, ישראל והפלסטינים יאבקו בטרור\".\nראש הממשלה שרון אמר במסיבת העיתונאים: \"באתי ממדינה שוחרת שלום. למרות התקפות הטרור נגדנו, העם בישראל ממשיך לשאוף לשלום בר קיימא. אנחנו נעשה מאמץ לפתח את המדינה והחברה לטובתנו ולטובת העמים באזור.\n\"בפגישתנו היום, הצגתי לך את קווי תוכנית ההתנתקות. היא תשפר את ביטחונה של ישראל וכלכלתה, ותפחית את המתח בין ישראל לפלסטינים. יש בה גם את הפוטנציאל ליצור את התנאים הטובים למשא ומתן בין ישראל לפלסטינים. אני מעודד מהתגובה החיובית שלך. במעמד זה הענקת לי מכתב שבו מובעת ההתחייבות שלך לביטחונה של ישראל.\n\"החזון שלך הוא הדרך היחידה להשיג שלום. אני רוצה לסיים בנימה אישית. אני עצמי לחמתי בטרור שנים רבות והבנתי את האיום והמחיר של הטרור. בכל השנים הללו לא פגשתי מנהיג שמחויב כמוך למאבק לחופש ולצורך להילחם בטרור בכל מקום שבו הוא נמצא. אני רוצה להביע את הערכתי אליך כמנהיג אמיץ שנלחם במאבק העולמי בטרור והחזון שלך להביא שלום למזרח התיכון\".\nראש הממשלה נשאל על ידי העיתונאים האם \"התמורות\" של הנשיא בוש, מספקות לו \"תחמושת\" לקראת משאל ההתנתקות, וענה: \"אינני מחפש תחמושת נגד חברי בממשלה או נגד חברי בליכוד. בתחמושת אני יודע להתשתמש כפי שידעתי בעבר נגד אויבי ישראל ולכן אני מציע להוריד את השימוש במילה הזאת. אני סבור שהסיכומים שסוכמו כאן בהחלט יבהירו לשרי הממשלה, לחברי הליכוד כמו לשאר אזרחי המדינה, את החשיבות של הסיכומים לביטחונה של ישראל והן להבטחת עתידה של ישראל\".\nגורמים בפמליית ראש הממשלה, אמרו ל-ynet: \"מדובר בהצהרה היסטורית\". הגורמים קיבלו בסיפוק רב את דברי הנשיא ואמרו: \"זה לא משרת רק את נושא המשאל בליכוד, זה הישג עם השלכות לטווח ארוך. מדובר בתמיכה מתועדת של הנשיא בעקרונות מנחים להסדר קבע בתמיכת ארה\"ב ויש לכך השלכות היסטוריות\".\nהגורמים הדגישו כי לוח הזמנים של ההתנתקות מעזה יבוצע בזמן כלשהו בשנת 2005. לדבריהם, התהליך התחיל בשורת פעילויות שמטרתן בדיקה מה יקרה לאוכלוסיה, ולרכוש בעת הפינוי וליכולתה של מדינת ישראל להגיב למקרה של טרור שיבוא מרצועת עזה.\nבנושא המתנחלים שיפונו, הבהיר הגורם: \"לא נתערב בהחלטה של מתיישבים מה יעשו או לאן ירצו ללכת. היינו שמחים אילו הם יתיישבו בנגב\".\nהגורם הדגיש כי אם לאחר ההתנתקות יצא טרור מעזה, תגובות ישראל תהיינה קשות, כיוון שלא יהיה עוד מקום לטענה שהדבר נובע מכך שישראל מחזיקה בשטח שאינו שלה.\nראש הממשלה, אריאל שרון, אמר לשר המשפטים, יוסף (טומי) לפיד, בתום מסיבת העיתונאים בוושינגטון, כי הוא מרוצה מאוד מהתוצאות וביקש לדעת מה התגובה הראשונית בארץ. \"זה היה קשה מאוד בגלל הלחצים הערביים, אבל האווירה פה היא יוצאת מן הכלל ואלה הן התוצאות\", אמר שרון ללפיד.\nבמקביל, שוחח רה\"מ עם השרים אולמרט, מופז שלום, לבני, לבנת ונתניהו, יו\"ר סיעת ש\"ס אלי ישי, ויו\"ר האופוזיציה, שמעון פרס."}
{"article_id": "0,7340,L-3726273,00.html", "header_title": "רוב הישראלים: אובמה לא סופר אותנו", "full_text": "עוד לפני \"\n\"\n\t ההיסטורי של ברק אובמה בקהיר, העריך רוב הציבור בישראל - 55% - כי הנשיא האמריקני נוטה לטובת הצד הפלסטיני. 31% סברו כי הוא נייטרלי, ורק 5% העריכו כי הוא נוטה לעבר העמדה הישראלית. 60% מהישראלים אינם סומכים על הנשיא, שיקפיד לקחת בחשבון ולשמור על האינטרסים של ישראל במסגרת מאמציו לשפר את היחסים בין אמריקה לעולם המוסלמי.\nאת הנתונים מספק \"מדד המלחמה והשלום\", המתפרסם ב-ynet אחת לחודש. 65% מהנשאלים הפעם סברו כי ביקורו של ראש הממשלה, בנימין נתניהו, בוושינגטון, היה בלתי מוצלח (19% סבורים כי הביקור היה מוצלח), זאת למרות שהדעה הרווחת - 56% - היא כי העמדות שהציג שם היו מתאימות, קרי: לא קשוחות מדי ולא ותרניות מדי (13% סבורים שהוא הציג עמדות קשוחות מדי, ו-9% - ותרניות מדי, כשהשאר אינם יודעים).\nרוב גורף מקרב הציבור היהודי עדיין סבור כי לא ייתכן הסדר עם\nהפלסטינים שלא במסגרת הנוסחה של שתי מדינות לשני העמים (67%), שעה שרק 18% חושבים כי ייתכן הסכם שלום שלא במסגרת נוסחה זו. באשר להתנחלויות, הציבור היהודי חצוי בדעותיו - עם רוב קטן (48%) הסבורים שהן מחלישות את האינטרס הישראלי, לעומת 43% החושבים שהן תורמות לו. הרוב - 53% - סבורים כי ישראל אינה צריכה להסכים לפינוי כל ההתנחלויות, גם אם בכך בלבד תהיה תלויה השגת הסכם שלום בין ישראל לפלסטינים, לעומת 41% התומכים בפינוי כזה.\nהתמונה בשאלת הפינוי שונה, כשמדובר בפינוי התנחלויות מבודדות הנמצאות בלב האוכלוסייה הפלסטינית ובמאחזים הבלתי חוקיים, להבדיל מגושי ההתנחלויות הגדולים. במקרה זה, 53% בקרב הציבור היהודי סבורים כי ישראל צריכה להסכים לפינוי, ורק 29% אינם סבורים כך."}
{"article_id": "0,7340,L-3726516,00.html", "header_title": "ספר תורה הוכנס למעוז אסתר: אובמה - גוי קטן", "full_text": "לצלילי השיר \"שאו שערים ראשיכם\" הוכנס אחר הצהריים (יום ה') ספר תורה למאחז מעוז אסתר הסמוך לכוכב השחר שבבנימין. כ-200 אנשים, כולל משפחות וילדים, הגיעו למאחז שנהרס אתמול על-ידי כוחות הביטחון והוקם מחדש.\nלדבריו, \"מסממים את הציבור עם דברי הבל. אנחנו שמאמינים בהבטחה האלוהית על ארץ ישראל, אנחנו מאמינים שהקב\"ה לא ישאיר אותנו ונצא מהסבך הזה. אני מקווה שעם ישראל יתעורר ויידע ששלומו וביטחונו של עם ישראל זה לא על ידי התקפלויות וויתורים או פינוי מאחזים אלא על ידי בנייה והתיישבות בכל חבלי הארץ\".\nחבר הכנסת מיכאל בן-ארי, שנכח אף הוא במקום, אמר כי \"אובמה חושב שאנחנו יכולים להתנדף באוויר. מדובר ב-350 אלף אנשים רק ביהודה ושומרון והוא מתכוון גם 300 אלף נוספים בשכונות פסגת זאב, גילה ורמות, שמבחינתו הן גם מעבר לקו הירוק. עם ישראל יותר לא יתנדף במשרפות. לעולם לא עוד. לכן האחיזה במעוז אסתר היא אמירה - עם ישראל חזר לארצו, כי אין לו ארץ אחרת\"."}
{"article_id": "0,7340,L-3725267,00.html", "header_title": "גורם בכיר מודה: לא מסתירים, יש ויכוח עם ארה\"ב", "full_text": "כך אמר היום (ג') ל-ynet גורם מדיני בכיר בירושלים, יום לאחר שהנשיא האמריקני\nוטען שהגיע הזמן לכנוּת בין המדינות.\nלדברי המקור הבכיר, המעורה בפרטי המגעים עם ארצות הברית, היחסים \"יציבים ואינטימיים ואינם תלויים בממשל או ממשלה כזאת או אחרת\".\nבראיון שהעניק לרדיו הציבורי בארצות הברית, חזר אובמה על מחויבותו לישראל\nאך הדגיש את הדרישה להקפאה מוחלטת של הבנייה בהתנחלויות: \"חלק מהרעיון של להיות ידידים טובים הוא להיות כנים. אני חושב שהיו זמנים שבהם לא היינו כנים כפי שהיינו צריכים להיות, לגבי העובדה שהכיוון הנוכחי באזור הוא שלילי מיסודו - לא רק לאינטרסים של ישראל, אלא גם לאינטרסים של ארה\"ב\".\n,\n\t ממשיך בפגישותיו עם צמרת הממשל בוושינגטון. היום הוא עתיד להיפגש עם סגן הנשיא ג'ו ביידן ועם שר ההגנה רוברט גייטס. ברק נושא עמו מסר המתואם עם ראש הממשלה בנימין נתניהו, בניסיון להפשיר את המתיחות ולהוריד את הלחץ האמריקני מישראל.\nהמסר המרכזי בפגישות ברק הוא שישראל תהיה מוכנה להוריד את 22 המאחזים הבלתי חוקיים שעוד נותרו, שבנייתם החלה אחרי מרס 2001. בתמורה יתבקשו האמריקנים לשקול שנית את התביעה להקפאת הבנייה המוחלטת - גם בגושי ההתנחלות העתידים להישאר בידי ישראל אחרי הסכם הקבע, וגם לצורכי ריבוי טבעי.\nברק מבהיר בשיחותיו שהלחץ שמופעל על ישראל מועיל רק לגורמים הקיצוניים במזרח התיכון אשר מחככים ידיהם בהנאה, לאחר שישראל עשתה בעבר ויתורים רבים כדי לקדם את הדיאלוג המדיני."}
{"article_id": "0,7340,L-3724752,00.html", "header_title": "ברק ינסה להרגיע את ארה\"ב: לחץ מסייע לקיצונים", "full_text": "זה המסר שיביא עימו שר הביטחון אהוד ברק לפגישה הערב (יום ג') עם סגן נשיא ארה\"ב, ג'ו ביידן.\nביממה האחרונה נראה היה שהמחלוקות בין ארה\"ב לישראל בכל הנוגע להתקדמות התהליך המדיני - הולכות ומתעצמות. אל מול דיווחים על כך שבבית הלבן שוקלים האם להפעיל מנופי לחץ על ישראל, עד כדי\nבאו\"ם - אמר ל-ynet גורם מדיני בכיר בירושלים כי \"ממשלת ישראל שומרת על מדיניות הממשלות הקודמות. מי ששינה את מדיניותו הוא הממשל האמריקני\".\nאמש\nכי יש כוונה לחרוג מהקו המכתיב תמיכה בישראל - אך נראה שהמתיחות כבר החריפה. הגורם הבכיר הוסיף: \"אין לבוא בטענות לממשלה בישראל, שנוהגת כפי שנהגו ממשלות קודמות בכל הנוגע להתחייבויותיהן בסוגיות הפלסטיניות, וכבר הוכיחו בעבר את רצינות כוונותיהן להגיע לשלום עם הפלסטינים ועם עמי האזור\".\nבינתיים, בביקורו של ברק בארה\"ב, שייכנס ליומו השני, יובהר לבכירי הממשל כי שר הביטחון מתכוון לשמש מעין גשר בין מפלגות הימין בממשלת נתניהו לממשל האמריקני, כדי למצוא את ההבנות המשותפות עם וושינגטון. הוא צפוי לומר שממשלת נתניהו מתכוונת לעמוד בכל התחייבויותיה ותכבד הסכמים שעליהם חתומות ממשלות קודמות, וגם התחייבויות שנטלו כלפי ממשל ארה\"ב.\nעם זאת יבהיר, שפעולות נמהרות כנגד כלל ההתנחלויות ביהודה ובשומרון, עלולות להבעיר את השטח ולאיים על יציבות המשטר בישראל. כמו כן יבקש לתאם עם אנשי אובמה את הדברים שצפוי זה לשאת בנאומו בקהיר ביום חמישי הקרוב.\nהגורם המדיני הבכיר אמר כי ישנן שלוש נקודות מרכזיות בהצגת עמדת ישראל כלפי הממשל החדש,\nעל רקע העימות המתפתח. \"הנקודה הראשונה היא הסכמה רחבה בציבוריות הישראלית אודות הצורך בחיזוק גושי ההתיישבות והבנייה בהתנחלויות לריבוי טבעי, כולל מפלגת העבודה. גם צחי הנגבי יו\"ר ועדת החוץ והביטחון מ\"קדימה\" הבהיר בדיון שבו השתתף ראש הממשלה שיש לדחות גזרות אמריקניות\", אמר.\nהוא הוסיף: \"הנקודה השנייה היא כי ממשלת ישראל ממשיכה מדיניות ממשלות קודמות ועומדת בהתחייבויות ובהסכמים שממשלות אלה נטלו על עצמן. הנקודה השלישית היא, שהממשל בארצות הברית אינו עומד בהתחייבויות ממשלים קודמים, כמו התחייבות הנשיא ג'ורג' בוש לאפשר המשך הבנייה בגושי ההתנחלויות. נאה דורש בעניין עמידת ישראל בהתחייבויות קודמות - נאה מקיים בעניין עמידת ממשל אובמה בהתחייבויות הממשלים הקודמים\"."}
{"article_id": "0,7340,L-3726164,00.html", "header_title": "חמינאי לאובמה: בנאומים וסיסמאות לא תשיג דבר", "full_text": "זמן קצר לפני נאומו הצפוי של הנשיא האמריקני בקהיר, הבהיר המנהיג הרוחני העליון של איראן, אייתוללה עלי חמינאי, נאומים \"יפים\" בלבד לא ישנו את תדמית ארצות-הברית במדינות המזרח התיכון, אשר \"שונאות את ארה\"ב מעומק ליבן\".\n\"המדינות באזור שונאות את ארצות-הברית מפני שהן חוו אלימות, פלישה צבאית ואפליה\", אמר חמינאי. הוא הוסיף כי \"הממשל החדש בארצות הברית מעוניין לשנות את התדמית הזאת. אני אומר בנחרצות שזה לא יושג בדיבורים, נאומים ובסיסמאות\". לדברי חמינאי, על אובמה להחליף את הססמאות בפעולות קונקרטיות שיעידו על שינוי במדיניות.\nדבריו של חמינאי נאמרים על רקע הנאום ההיסטורי שיישא היום בקהיר נשיא ארצות הברית, ברק אובמה, שבו הוא צפוי לחרוג ממדיניות קודמו ג'ורג' בוש, ולנסות להתפייס עם העולם המוסלמי. אובמה חרג ממדיניות קודמו גם בכל הנוגע לאיראן, וקרא לרפובליקה האיסלאמית \"לשחרר את אגרופה\" ולהיכנס לדיאלוג עם וושינגטון בדבר שאיפותיה הגרעיניות.\nלדברי חמינאי, שהוא בעל הסמכות העליונה באיראן, \"הם עשו\nדברים שפגעו קשות במדינות באזור… דרושה פעולה ולא ניתן להסיר את השנאה הזאת באמצעות מילים, נאומים וסיסמאות\".חמינאי אמר את הדברים בנאום לרגל יום השנה ה-20 למותו של אייתוללה\n,\n\t שהוביל את המהפכה האסלמית ב-1979.\nחמינאי תקף גם את ישראל, ושב וכינה אותה \"גידול ממאיר בלב העולם המוסלמי\". הוא דיבר מול עשרות אלפי בני אדם שהגיעו למוזילאום של חומייני בדרום טהרן. דבריו נאמרים שבוע לפני הבחירות לנשיאות באיראן שיכריעו האם הנשיא המכהן מחמוד אחמדי-נג'אד ימשיך לכהונה שנייה. מולו מתמודדים שלושה: מיר חוסיין מוסווי, רה\"מ לשעבר, מהדי כרובי, יו\"ר הפרלמנט לשעבר ומוחסיין רזאי, מפקד משמרות המהפכה לשעבר."}
{"article_id": "0,7340,L-3726033,00.html", "header_title": "פרס: ביקור אובמה במזה\"ת - הזדמנות ייחודית", "full_text": "- כך כתב הבוקר (יום ה') נשיא המדינה, שמעון פרס, במאמר לעיתון הבריטי \"טיימס\". המאמר מתפרסם כמה שעות לפני\nשל נשיא ארה\"ב, ברק אובמה, לעולם הערבי מקהיר.\n\"מסעו של הנשיא אובמה לסעודיה ומצרים יכול להיות הזדמנות חדשה. הוא משקף את הצורך לשינוי היסטורי במזרח התיכון ואת הסיכוי הייחודי להשיגו. מלכי ירדן וסעודיה צודקים הן בראיית היעד והן בדרך להגיע אליו. בסיוע מנהיגותה של מצרים, נראה כי זה הזמן המתאים לשים קץ לסכסוך הישראלי-ערבי פעם אחת ולתמיד\", כתב פרס.\nבהתייחס לאיראן כתב פרס: \"מנהיגים רבים ממדינות ערב רואים באיראן הגמונית כאיום לארצם ולזהותם. עבורם, האתגר העיקרי אינו ישראל אלא האייטוללות המעוניינים לשלוט במזרח התיכון באמצעות טרור ואיום בנשק לא קונוונציונלי. ישראל נתפסת יותר ויותר כחלק מדרך חדשה לפיתרון אזורי. הסכמה על הדרכים להשגת ביטחון אזורי תסייע גם לישראל להבטיח את האינטרסים הביטחונים שלה\".\n\"אחד הנושאים המשמעותיים בהם דנים הוא יוזמת השלום הערבית של מלך סעודיה, אשר התקבלה על-ידי הליגה הערבית. תבונה רבה קיימת גם בהצעתו של עבדאללה מלך ירדן ל'פיתרון של 57 מדינות' לקונפליקט הישראלי-ערבי. השגרת המטרה ההיסטורית הזו דורשת 'גישה של שני ערוצים'. היא דורשת משא ומתן בילטרלי בין ישראל ושכנותיה - הפלסטינים, סוריה ולבנון ותהליך נורמליזציה בין ישראל ליתר מדינות ערב. אסטרטגיה כזו יכולה להביא למצב בו כל הצדדים ירוויחו\".\nבמהלך המאמר בחר פרס להביט גם אל העבר ואל המאמצים ההיסטוריים לשלום בין ישראל לשכנותיה. \"במבט לאחור, אני מודה שתוכניות שלום מגובשות אינן מספיקות לבדן. לעתים דרוש דבר נוסף. אירועים בתי צפויים מכריעים במקרים רבים את גורל המלחמה והשלום.\nלדוגמא, אם המשא ומתן בין ישראל למצרים היה מנוהל רק על-ידי עורכי דין, אני בספק אם היינו מגיעים לשלום מהר כל-כך. מה שהביא את השלום היה מסע של נשיא מצרים, אנוואר סאדאת מקהיר לירושלים. לקח לו פחות משעה לעשות את הנסיעה הזו, אך השעה הזו שינתה את מהלך ההיסטוריה במזרח התיכון\".\nלאורך המאמר לא מתייחס פרס לסוגיות השנויות במחלוקת, כמו המשך הבנייה בהתנחלויות ופינוי המאחזים הלא חוקיים. הוא גם אינו מזכיר את ראש הממשלה, בנימין נתניהו, ומסתפק בפריסת חזון השלום האזורי שלו. \"שלום אזורי יאפשר פיתרון לבעיות אזוריות כמו המחסור במים, הזיהום הסביבתי והעוני. הבעיות האלה נראות לאומיות אך הן אזוריות - וכך גם הפיתרון עבורן\"."}
{"article_id": "0,7340,L-3727688,00.html", "header_title": "מסתמן: מכה לחיזבאללה; אל-חרירי: ניצחנו", "full_text": "המחנה האנטי-סורי זכה ככל הנראה בכ-70 מושבים מתוך 128 המושבים בפרלמנט. מנהיג המחנה, סעד אל-חרירי, נשא הלילה (יום ב') נאום ניצחון מסויג, ובו קרא לתומכיו לקבל את הניצחון ללא מעשי התגרות, והושיט יד לחיזבאללה: \"בבחירות הללו אין מנצח ואין מפסיד\".\nרויטרס\n\"אני פונה לכל תומכי מפלגת אל-מוסתקבל (מפלגתו של אל-חרירי), לבעלי בריתנו ולתומכי מחנה ה-14 במרס, ואומר שעל הניצחון שלנו להיות חיובי, ולעבור ללא כל מעשי התגרות או פגיעה בביטחון\", אמר אל-חרירי. \"אני קורא לכל תומכי אל-מוסתקבל להסיר את כרזות הבחירות החל ממחר\".\nאל-חרירי נשא נאום ניצחון זהיר, שבו פנה בנימה מפויסת אל תומכי חיזבאללה: \"בבחירות הללו אין מנצח ואין מפסיד. הניצחון היחידי הוא של הדמוקרטיה, והמרוויחה הגדולה היא לבנון. אני מודה לכל מי שהצביע לרשימות ה-14 במרס, ולמי שתרם לחיזוקה של הדמוקרטיה וחירותה בלבנון. לכל אלה אני אומר כי מחובתנו לשמוע את קולכם קודם כל, וכן את רצונם הכן של כל הלבנונים. אנו מושיטים את ידינו לכולם כדי לפעול ברצינות למען לבנון, למען מדינה חזקה, ריבונית ועצמאית עם כוחה הצבאי. הלבנונים יודעים כי הדרך קשה וארוכה, וכי סכנות ביטחוניות גדולות נשקפות ללבנון, אולם הם הביעו את אמונם בלבנון ובעתידה\".\nגם בחיזבאללה אותתו כי הם מקבלים את רוע הגזירה. \"האופוזיציה תתייחס בחיוב לתוצאות הבחירות\", אמר חבר הפרלמנט מטעם סיעת חיזבאללה, חסן פדלאלה, לסוכנות הידיעות הצרפתית. פדלאלה ניסה להמעיט במפלתו של הארגון, ואמר כי זה רשם הישגים משמעותיים בכל מעוזיו.\nבארגון השיעי עדיין לא הכריזו אמנם רשמית על הפסד, אך צופי ערוץ הטלוויזיה של חיזבאללה, \"אל-מנאר\", יכלו למצוא רמזים לתחושה הרווחת בקרב אנשיו. זמן קצר אחרי פרסום הידיעות על ניצחונם המסתמן של האנטי-סורים שבה התחנה למתכונת שידורים רגילה, ובעוד תחנות המזוהות עם כוחות ה-14 במרס שידרו מחגיגות הניצחון, העדיפו בערוץ חיזבאללה לשדר סרט טבע על תופעת הצונאמי.\nמוקדם יותר עוד ניסו בחיזבאללה לטעון להישג משמעותי בבחירות כולן, אך גורם המקורב למחנה הפרו-סורי אמר בהמשך כי \"הפסדנו בבחירות, ואנחנו מקבלים את התוצאות כרצון העם\". מקורות במדינה מסרו לרשת אל-ג'זירה כי \"מחנה ה-14 במרס נוטה לכיוון ניצחון ברור בבחירות\".\nבמקביל, טען אחד מבכירי המחנה האנטי-סורי ומראשי הפלאנגות הנוצריות לשעבר, סמיר ג'עג'ע, כי מחנהו הוא זה שניצח. \"התוצאות הן לטובת ה-14 במרס (המחנה האנטי-סורי). הפער אולי לא יהיה גדול אולם ה-14 במרס יישאר הרוב\", אמר ג'עג'ע לרשת LBC הלבנונית.\nראש ממשלת לבנון, פואד סניורה, אמר בראיון לרשת LBC הלבנונית כי \"תוצאות הבחירות - פירושן ניצחון להיגיון של המדינה\", אך ציין כי התמונה עדיין אינה ברורה לחלוטין, וכי מוקדם לדבר על הקמת ממשלת אחדות. משרד הפנים הלבנוני מסר כי שיעור ההצבעה הרשמי בבחירות עומד על 54.08%. זהו שיעור ההשתתפות הגבוה ביותר מאז תמה מלחמת האזרחים במדינה.\nתומכי מחנה ה-14 במרס החלו לירות זיקוקים במחוז זאחלה שבמרכז לבנון. על פי דיווחים לא רשמיים, גרף הגוש האנטי סורי המכונה 14 במרס את כל שבעת המושבים במחוז זאחלה. מדובר באחד מששת המחוזות שניצבו במוקד תשומת הלב של מערכת הבחירות. אם אכן גרף המחנה את כל שבעת המושבים ללא יוצא מהכלל, כי אז מדובר בהישג מרשים לעומת המחנה של חיזבאללה.\nמחנה ה-14 במרס מתהדר גם בהישגים במחוז צפון טריפולי שבצפון המדינה, שם על פי מקצת הדיווחים הלא רשמיים הוא שמר על כוחו. בנוסף, גם במחוז צידון שבדרום הצליח להכניס את שני מועמדיו העיקריים - ראש הממשלה פואד סניורה ואחותו של ראש ממשלת לבנון לשעבר, בהיה אל חרירי. המתמודד מטעם מחנה חיזבאללה, כשל בהתמודדות מול השניים.\nבתום ספירת 70 אחוז מהקולות במחוז מתן שבמרכז לבנון הסתמן כי מועמדיו של מישל עון, בן בריתו של חיזבאללה, מובילים.\nאמש, סמוך לסגירתן של הקלפיות הראשונות, הטיחו שני המחנות היריבים במדינה האשמות בדבר מעשי שחיתות, זיופים ורמאות. מנהיג המפלגה המרונית בלבנון \"הזרם הלאומי החופשי\", הגנרל בדימוס מישל עון, המשמש כבן בריתה של חיזבאללה, האשים את המחנה היריב כמי ששילם שוחד רב וביצע שורה ארוכה של מעשי רמאות לאורך הבחירות. במסיבת עיתונאים שכינס עם סגירת הקלפיות טען עון כי אנשיו התלוננו לרשויות אכיפת החוק, אולם דבר לא נעשה ואיש לא נעצר.\nגם ברשת \"אל-מנאר\" של חיזבאללה דווח אתמול\nכי אנשי המחנה האנטי-סורי הסתובבו עם חבילות של דולרים כדי לשחד מצביעים פוטנציאלים. מנגד, טענו אנשי המחנה היריב כי נעשה שימוש במאות ואף אלפי תעודות זהות מזויפות במקצת הקלפיות כי הופצו רשימות מזוייפות של מועמדים מומלצים, שמהן נשמטו מועמדיהם במחוזות השונים.\nהמחנה האנטי-סורי מכונה \"מחנה ה-14 במרס\" - התאריך ב-2005 שבו התקיימה העצרת הגדולה בעקבות ההתנקשות בראש הממשלה לשעבר רפיק אל-חרירי. עצרת זו סימנה את הקמת הגוש, ובה הוצגו דרישותיו הפוליטיות, בהן חקירה למציאת האשמים ברצח. מחנה האופוזיציה, בהנהגת חיזבאללה, מכונה \"מחנה 8 במרס\" - לזכר כינוס גדול לא פחות שהתקיים שישה ימים קודם, שבו אותת מחנה זה על כוחו."}
{"article_id": "0,7340,L-3726186,00.html", "header_title": "השר אדלשטיין לאובמה: לחץ עליהם, לא עלינו", "full_text": "כך אמר ל-ynet הבוקר (יום ה') שר ההסברה, יולי אדלשטיין, זמן קצר\nשל נשיא ארה\"ב אל מול העולם הערבי.\n\"להגיד שאני דרוך לקראת הנאום - זה ביטוי קצת כבד\", ניסה אדלשטיין להנמיך את הציפיות לקראת הדברים. \"אני חושב שגם\nמהמפלגה שלו אמרו לנשיא אובאמה את הדברים שאני רוצה לומר לו רגע לפני הנאום.\nהפרדוקס כאן שדווקא מדינות ערב המתונות, אליהן אובמה פונה, אנחנו יודעים שבעצם מעוניינות בחיזוקה של ישראל, וחוששות  מאיראן וגורמים כמו חיזבאללה והחמאס\", הוסיף.\n\"אני אומר לנשיא אובמה לא ללחוץ על ישראל\", קרא אדלשטיין. \"אם כבר מעוניינים בזרוז תהליך השלום, אז מה שיניע אותו זה לא הורדת קראוון זה או אחר אי שם, אלא לחץ על הצד הפלסטיני בכל הנוגע להכרה בישראל כמדינה יהודית, פירוק תשתיות טרור והדברים הידועים האחרים המופיעים במפת הדרכים\".\nאדלשטיין קורא עוד לדיבור ישיר מול האמריקנים, כדי ללבן את המחלוקות, בין היתר - בשאלת המאחזים. \"אני באופן אישי אף פעם לא הצעתי לעשות משהו באישון לילה.\nחשוב מאוד דווקא עם האמריקאים לדבר בשפה ברורה ובאותה צורה כפי שמדברים עכשיו נשיא המדינה וראש הממשלה - שניהם אומרים את האמת, שאת החיים ביהודה ושומרון לא נוכל להפסיק ולהקפיא\"."}
{"article_id": "0,7340,L-3726802,00.html", "header_title": "אובמה בבוכנוולד: 'עדות נגד שקר הכחשת השואה'", "full_text": "- כך קבע נשיא ארצות-הברית, ברק אובמה, בדברים שנשא אחר הצהריים (יום ו') במחנה הריכוז\nבגרמניה, בתום סיור שערך במקום. הנשיא קרא \"להיות ערניים\", להילחם נגד הכחשת השואה ולוודא שפשעי הנאצים לא יחזרו - בהזכירו בהקשר זה כי הרוצחים הנאצים \"היו אנושיים בדיוק כמונו\".\nבאדיבות ערוץ 1. צילום סטילס: AP\nבמחנה בוכנוולד הוחזקו על ידי השלטון הנאצי כרבע מיליון איש בין 1937 ל-1945, בהם עשרות אלפי יהודים. 56 אלף איש נרצחו במקום, מהם 11 אלף יהודים, ועוד 25 אלף מתו ב\"צעדת המוות\" שיצאה ממנו. אובמה, שדודה של אמו היה בין החיילים האמריקנים ששחררו את המחנה, סייר במחנה בצוותא עם קנצלרית גרמניה אנגלה מרקל, עמה קיים קודם\n,\n\t ועם חתן פרס נובל לשלום, ניצול השואה אלי ויזל.\n\"לא אשכח את מה שראיתי כאן היום\", אמר אובמה, והודה למרקל ולויזל על הסיור. \"שמעתי על המקום הזה מאז שהייתי ילד, מדודה של אמי. הוא חזר מאירופה בהלם והתבודד עם הזכרונות שלא עזבו אותו. היום, כשראיתי את המקום הזה, אני מבין אותו. אני מבין איך הוא נכנס להלם\".\nאובמה אמר כי שמע מדודו שהגנרל אייזנהאואר, שפיקד על הכוחות ששיחחררו את המחנה, ידע שאלו שראו את המראות הבלתי נתפסים שנגלו לעיניהם, אחרי שיפנו את הגופות ויעבור הזמן, אולי לא יאמינו לזוועות שהתרחשו. לכן, לדבריו, הוא התעקש שקצינים מהסביבה הקרובה יסיירו במחנות.\n\"אנחנו כאן היום, כי אנו יודעים שעבודה זו לא נשלמה\", אמר. \"עד היום יש אנשים המכחישים את השואה. מקום זה הוא עדות הנגד לשקרים הללו. הוא תזכורת תמידית למה שהיה. המקום הזה מזכיר לנו שעלינו להיות ערניים תמיד ולא להתעודד מכך שסבלם של אחרים הוא לא שלנו\".\nהנספים במחנה, לדבריו, \"לא יכלו לדעת על אומת ישראל, שקמה מתוך התופת, ועל על הקשרים החזקים והעמידים בין האומה שלהם לשלי. עכשיו זה תלוי בנו, החיים, בעבודתנו, לוודא שאלו שאבדו כאן לא הלכו לשווא. עלינו לוודא שהעולם ימשיך לדעת מה היה פה\". עוד אמר, כי \"צריך לזכור שהרוצחים של האנשים הללו היו אנושיים בדיוק כמונו, ולכן צריך תמיד להיות זהירים ולעמוד על המשמר\".\nלפני אובמה דיברה מרקל, שהודתה לאובמה ש\"ביקר דווקא כאן במקום הזה, כי זה נותן לי הזדמנות לומר שוב שאנחנו הגרמנים לא נשכח לעולם שאחרי המלחמה קיבלנו הזדמנות מחודשת לבנות מחדש את עמו ואת מולדתנו. תודה לארה\"ב שתמכה בנו, וגם ללוחמי החירות\".\n\"הנשיא האמריקני ואני עמדנו בפני האנדרטה\", הוסיפה מרקל, \"ושם מרגישים חום של 37 מעלות, זו הטמפרטורה של בן אדם כשהוא חי - אבל כאן היה מקום המוות. חרדה, התפלצות - אין מילים לתאר מה שקרה לכל כך אנשים בשנות הטרור הנאצי. אני משתחווה בפני הקורבנות. זה נותן השראה לעשות הכל כדי שדבר כזה לא ישנה עוד לעולם\".\nויזל, שדיבר אחרון, פנה לנשיא ארצות הברית וקרא לו \"להביא שלום וביטחון לישראל\". לדברי ויזל, \"זיכרון השואה צריך לחבר בין האנשים ולא להפריד ביניהם. הזיכרון צריך להחדיר בנו תחושת סולידריות. עלינו לעורר את הזיכרון הזה כדי שאנשים יוכלו לומר שהמאה ה-21 היתה מאה של התחלות חדשות ותקווה אין-סופית\".\nבדרכו למחנה אמר אובמה בראיון לרשת NBC כי נשיא איראן, מכחיש השואה מחמוד אחמדי-נג'אד, צריך לבקר גם הוא במחנה הריכוז. \"אין לי שום סבלנות לאנשים שמתכחשים להיסטוריה. ההיסטוריה של השואה אינה דבר משוער\", אמר.\n\"הגיע הרגע\", אמר אובמה במסיבת העיתונאים, בהתייחסו לצורך לכונן פתרון של שתי מדינות לשני עמים, כדי לפתור את הסכסוך הישראלי-פלסטיני. \"ודאי נראה מאמץ יותר עקבי בחודשים הקרובים, לעומת מה שראינו בממשלים קודמים.\nהסיבה שאנו עושים זאת היא - מכיוון שיש תחושה שכל הצדדים כל כך ציניים, שאנו עלולים להגיע לנקודה שבה הם לא יוכלו לפעול\", אמר אובמה.\n\"אנו לפחות יצרנו את האווירה והמסגרת שבה ניתן לחדש את השיחות\", הוסיף אובמה. \"אני אומר זאת שוב - ארה\"ב לא תוכל לפתור את הבעיה, אלא רק להיות שותפה בפתרון ולסייע לצדדים להגיע להחלטה שלמען ביטחון עמיהם - יש להגיע לפשרה\"."}
{"article_id": "0,7340,L-3724724,00.html", "header_title": "ארה\"ב: נשאר מחוייבים לבטחון ישראל באו\"ם", "full_text": ", כך הבהיר הערב (יום ב') דובר מחלקת המדינה האמריקנית, רוברט ווד, בתגובה\nב\"ניו\n\t יורק טיימס\" לפיו הבית הלבן שוקל להתנות את תמיכתו בישראל באו\"ם בפינוי מאחזים. \"אנחנו פועלים תקופה ארוכה כדי להבטיח שישראל מקבלת באו\"ם יחד הוגן, ונמשיך בזה\", הוסיף.\nווד נשאל גם על עמדתו של הבית הלבן בדבר המחויבות האמריקנית לישראל במכתב הנשיא בוש משנת 2004, שפורש בישראל כהכרה אמריקנית בכך שגושי ההתיישבות הגדולים בגדה יישארו בשליטת ישראל בהסכם קבע. \"ארה\"ב עומדת בהתחייבויות שלה. כרגע אנחנו ממוקדים בניסיון ששני הצדדים ידברו במפת הדרכים. אני לא מתכוון להיכנס לתוכן של מה שהממשל הקודם הסכים עליו, אני ממוקד במה הממשל הזה מנסה לעשות עכשיו\".\nעל פי הדיווח שפורסם מוקדם יותר, בבית הלבן בוחנים כמה אפשרויות להפעלת לחץ על ממשלת נתניהו. יש כמה דברים שעשויים לתפוס את תשומת לבו של הציבור הישראלי\", אמר גורם בממשל ל\"ניו-יורק טיימס\".\nהוא התייחס לכך שבבית הלבן מאמינים כי כל ראש ממשלה בירושלים מסכן את עתידו הפוליטי אם הבוחר\nהישראלי יפרש את פעולותיו ככאלה שעלולות לסכן את היחסים עם ארצות הברית. עם זאת, הדגיש הגורם, \"ישראל היא בת-ברית חשובה של וושינגטון ואיש בממשל לא חושב שזה לא ימשיך כך\".\nבמקביל להכחשת הדיווח, נפגשו הערב בניו יורק שר הביטחון אהוד ברק והשליח האמריקני המיוחד למזרח התיכון, ג'ורג' מיטשל. בהמשך ביקורו בארצות הברית יוועד ברק עם סגן הנשיא ג'ו ביידן, שר ההגנה רוברט גייטס, היועץ לבטחון לאומי ג'ים ג'ונס והמחזיק בתיק האיראני בממשל דניס רוס."}
{"article_id": "0,7340,L-3718706,00.html", "header_title": "ברק: נפנה מאחזים, בהידברות או בתקיפות", "full_text": "על רקע ה\nמארצות הברית להקפאת הבנייה בהתנחלויות, נפגשו הבוקר ראשי מועצת יש\"ע עם שר הביטחון, אהוד ברק. במהלך הפגישה אמר ברק כי יש לפנות את המאחזים הבלתי מורשים - \"אם זה לא יהיה בהידברות נעשה זאת באכיפה מהירה ותקיפה\".\nשר הביטחון הדגיש כי \"אי אפשר להתפשר על אכיפת החוק. מדינה ריבונית וחפצת חיים חייבת לאכוף את החוק ולממש את מרות המדינה על אזרחיה\".\nצילום: רועי גזית\nלדבריו, המאחזים הבלתי חוקיים מזיקים בזירה הבינלאומית ואף מחלישים את תנועת ההתיישבות ביהודה ושומרון - וקודם כל יש לפתור את הבעיה הזו.\nבתום שעה ורבע של פגישה בלשכת שר הביטחון בתל-אביב, שברובה שטחו ראשי המתנחלים את טענותיהם, לא נרשמה שורה תחתונה. \"הופתענו לגלות ששר הביטחון מוזן על ידי ארגוני שמאל בדיסאינפורמציה שראה כעובדות\", אמר ל-ynet יו\"ר מועצת יש\"ע, דני דיין.\nלדבריו, \"עם 95 אחוז מהמאחזים, אולי אפילו יותר, אין שום בעיות משפטיות. צריך פשוט לגמור את הליך הרישום שלהם. לגבי אותם המעטים שבהם יש בעיות משפט מסוימות, צריך למצוא הדרך להתמודד עם הבעיות. נגיע להידברות\n.\n\t בכל מקרה, צריך לחזור קודם כל למסלול של פיתוח ההתיישבות ורק לאחר מכן ניתן יהיה להיכנס להידברות על המאחזים\".\nדיין אמר \"הצגנו לברק\n:\n\t הקפאה מוחלטת של כל ההתיישבות שנכפתה עלינו בממשלת אולמרט-רמון\". הוא הביע תקווה ש\"אחרי שהצגנו את עמדתנו, לפיה במצב הנוכחי אי אפשר להמשיך, התמונה האמיתית תהיה יותר ברורה ויחלו תהליכים של שינוי מדיניות. המדיניות צריכה להיקבע בירושלים ולא בוושינגטון\".\n(צילום ארכיון: סבסטיאן שיינר)\nהיתה בבוקר פינוי בית המריבה בחברון - אז ביקשו נציגי מועצת יש\"ע משר הביטחון להמתין עם הפינוי עד להשלמת כל ההליכים. ברק שמע,\n.\nבפגישה היום, אותה יזמה מועצת יש\"ע, השתתפו מלבד דיין גם מנכ\"ל מועצת יש\"ע, פנחס ולרשטיין, ראשי המועצות האזוריות - גרשון מסיקה, צביקי בר חי, שאול גולדשטיין ואבי רואה - וכן מזכ\"ל \"אמנה\" זאב (\"זמביש\") חבר. הצדדים סיכמו להיפגש בתדירות יותר גבוהה, והמתנחלים יבקשו להיוועד בהקדם גם עם ראש הממשלה, בנימין נתניהו, עם שובו מוושינגטון.\nולרשטיין אמר ל-ynet כי לדברי שר הביטחון, הנתונים שבידיו לגבי הבנייה גבוהים יותר ממה שמציגים המתנחלים. לטענת ראש המועצה האזורית גוש עציון, שאול גולדשטיין, \"ברק מוזן באינפורמציה מוטעית לגבי היקף הבנייה בפועל\" - אך עם זאת, הוא מגלה הקשבה לדבריהם.\nגולדשטיין הוסיף כי \"הדיסאינפורמציה קיימת גם בנושאים ביטחוניים - כמו בעקבות\nבבת-עין.\nיום למחרת הרצח נפגשתי עם המזכיר הצבאי של שר הביטחון ועד היום לא עודכן שום אמצעי ביטחון. מישהו מסר לשר נתונים מוטעים, כאילו עלות אבטחה סביב היישוב גבוהה יותר מאשר גדר\".\nב\"שלום עכשיו\" הגיבו לטענות המתנחלים בהאשמות דומות: \"מועצת יש\"ע מרמה את שר הביטחון ואת הציבור ומנסה למסור אינפורמציה שקרית. על פי נתוני הלשכה המרכזית לסטטיסטיקה ל-2008 נבנו בהתנחלויות יותר דירות מבירושלים וחיפה. רוב הבנייה מטרתה לעודד ישראלים לעבור להגר לשטחים\".\nפעילי הימין הקיצוני, ברוך מרזל ואיתמר בן-גביר, התייחסו לפגישה: \"ברק ועסקני יש\"ע יכולים להמשיך לברבר בו בזמן שאנשי המאחזים ימשיכו לבנות. כשברק יהרוס בנייה בלתי חוקית של ערבים תהיה לו את הזכות לדבר נגד בנייה במאחזים\"."}
{"article_id": "0,7340,L-3724656,00.html", "header_title": "דיווח: אובמה בוחן לחץ באו\"ם לפינוי המאחזים", "full_text": "נתניהו השתתף מוקדם יותר בדיון של ועדת החוץ והביטחון של הכנסת והבטיח לחברי הכנסת: \"לא נקפיא את החיים ביהודה ושומרון\". עם זאת, הבהיר ראש הממשלה כי הוא\nלא חוקיים. \"אנו מוכנים לחידוש המשא-ומתן מיד וללא תנאים מוקדמים\", אמר. \"לא נבנה התנחלויות חדשות. הכוונה היא ללכת לפירוק מאחזים בלתי מורשים. יש דרישות סבירות ויש דרישות שאינן סבירות. גורל ההתנחלויות ייקבע בהסדר הקבע\".\nבסוף השבוע נועד אובמה בבית הלבן עם הנשיא הפלסטיני,\nמחמוד עבאס (אבו-מאזן), וחזר על דרישתו להקפיא לאלתר את הבנייה בהתנחלויות - אל מול\nשדרש מהפלסטינים. \"אני מאמין גדול בפתרון שתי מדינות שיעניק לישראל ולפלסטינים את הביטחון שהם זקוקים לו\", אמר ורמז לבאות: \"אם ישראל בוחנת את האינטרס האסטרטגי שלה לטווח רחוק, אני משוכנע שפתרון שתי המדינות הוא טוב בשבילה ובשביל ביטחונה\"."}
{"article_id": "0,7340,L-3726024,00.html", "header_title": "דריכות בירושלים: חשש מהשלכות נאום אובמה", "full_text": "נשיא ארצות הברית, ברק אובמה, יפתח היום (ה') דף חדש עם העולם הערבי בנאום היסטורי שיישא באוניברסיטת קהיר. בעוד שפעילי הימין הקיצוני בישראל\nבדרישת הממשל להקפיא את הבנייה בהתנחלויות, יפנה אובמה למיליארד וחצי זוגות אוזניים בעולם המוסלמי וידבר על ערכים משותפים וכבוד הדדי.\nבטיוטת הנאום של נשיא המעצמה, ששוחררה לפרסום מהבית הלבן לתקשורת במצרים, נכתב עוד: \"עתיד ילדינו תלוי ביכולתנו לייצר אופק חדש למען השלום. השלום הוא משאת הלב של כל תושבי האזור\". עם זאת, צפוי אובמה להבהיר כי \"ארה\"ב לבדה לא תוכל להשיג שלום - היא זקוקה לשותפים ובני ברית במזרח התיכון\".\nבישראל מצפים לנאום בדריכות ובחשש מסוים, ומקווים כי ההזדמנות לפיוס עם העולם הערבי והמוסלמי,\nלאחר השפל של עידן ג'ורג' בוש, לא תבוא על חשבון היחסים עם ישראל. גורם בכיר במשרד החוץ אמר, כי בירושלים \"מצפים בדריכות ובמבוכה לנאום\", בשל החשש מההשלכות שעשויות להיות לנאום זה על היחסים עם וושינגטון ועל היחסים בין ישראל לעולם הערבי, ומשום שתוכן הנאום לא ידוע.\nרוב שרי ממשלת ישראל, לרבות ראש הממשלה, נמנעים מהצהרות לקראת הנאום. החשש נובע מאפשרות להסלמה ביחסים המתוחים גם כך בימים אלה בין וושינגטון לירושלים, על רקע התביעה להכרה בנוסחת שתי המדינות לשני העמים והקפאת ההתנחלויות. \"למרות ההתנהלות הקשוחה של אובמה, התובע פשרות נוספות דווקא מישראל שכבר נתנה המון, הרי שאין טעם לדרדר עוד את היחסים\", אמר אחד השרים.\nמטיוטת הנאום עולה עוד כי הנשיא אמור לדבר על הטרור האיסלאמי הפוגע במערב, אך גם במוסלמים עצמם. \"אנחנו כמוכם חולמים יום ולילה על שינוי ועל דרך חדשה, לבנות יחד עולם שבו גם לנו וגם לכם יהיה ביטחון ושום צד לא יאיים וינסה לפגוע בצד האחר. הטרור הקיצוני שמדיר שינה מעינינו, חייב להטריד גם את שנתכם. מה שפוגע בנו - פוגע גם בכם. מה שמשפיע עלינו - משפיע גם עליכם\".\nהנשיא אובמה מתכוון לעבוד עד לרגע האחרון על ליטוש הנאום. כותב הנאומים לנושאי חוץ של הנשיא, בן רודס, אמר בשיחה עם הכתבים הנלווים לאובמה, כי \"הנשיא עדיין עובד על הנוסח הסופי של הנאום. הוא נוטה לעבוד על זה עד הרגע האחרון\". הבית הלבן שב והבהיר כי אובמה לא מתכוון להציג בנאום שלו בקהיר מדיניות אמריקנית חדשה למזרח התיכון.\nהנשיא אמר בראיון לרשת NBC כי יהיה זה מוגזם לתלות כל-כך הרבה ציפיות בנאום אחד.\nבראיון לפובליציסט ה\"ניו יורק טיימס\" תום פרידמן, אמר אובמה כי הרבה ישראלים \"מכירים בכך שאי אפשר להמשיך במסלול הנוכחי. הם צריכים לקבל כמה הכרעות קשות בנושא ההתנחלויות להשיג פתרון של שתי מדינות - שזהו האינטרס שלהם לטווח ארוך - אבל לא מספיק חברים מוכנים להכיר בזה באופן פומבי\"."}
{"article_id": "0,7340,L-3726000,00.html", "header_title": "הסיקור הערבי: מחכים לאובמה כאילו הוא המשיח", "full_text": "\"הסיקור הנרחב של הביקור הקדוש של אובמה והמאמץ לפאר את קבלת הפנים נתן את הרושם כי מי שמגיע הוא המשיח בכבודו ובעצמו, משיח המחזיק במפתחות הגאולה\", העיד על הסיקור התקשורתי בעל הטור פהמי אל-הוויידי באתר האינטרנט של \"אל-ג'זירה\".\nבאתרי האינטרנט הערביים המובילים מזמינים את הגולשים להשתתף בסקרים, כדי לעמוד על עמדותיהם וציפיותיהם מהביקור ההיסטורי של הנשיא - שנועד לשפר את היחסים בין וושינגטון לעולם המוסלמי. סקרים אחרים מזמינים את הגולשים להצביע על הדברים החשובים ביותר שיאמר אובמה. כותבי מאמרים מובילים הגדירו את הביקור, לפעמים בציניות, כ\"קדוש\".\nבתקשורת הערבית הבליטו את המתקפה של מנהיג ארגון הטרור אל-קאעידה, אוסאמה בן-לאדן, אשר מנסה לצייר את אובמה\nשל הנשיא ג'ורג' בוש. באמצעי התקשורת במדינות\nהמפרץ,\n\t בעיקר אלה המזוהות עם סעודיה, הביקור זוכה לחשיבות עליונה - בעיקר מפני שהחל בריאד, שם נפגש אובמה\n.\nהפרשן הסעודי וליד ג'וואד כתב כי ביקור אובמה נועד לבסס מערכת יחסים חדשה בין ארה\"ב לאיסלאם - ולהדגיש כי אין מלחמה בין ארה\"ב למוסלמים. במצרים, תנועת האופוזיציה האזרחית \"כיפאיה\" הכריזה כי הנאום שצפוי אובמה לשאת בקהיר נועד בראש ובראשונה לעכב את ההרכזה על מותו של משטר מובארק."}
{"article_id": "0,7340,L-3725170,00.html", "header_title": "דמוקרטים בקונגרס לאובמה: מתן הלחץ על ישראל", "full_text": "ערב צאתו של נשיא ארצות-הברית, ברק אובמה, לסעודיה ומצרים, מביעים היום (ג') חברי קונגרס דמוקרטים דאגה מ\nשמפעיל הנשיא האמריקני על ישראל. חברי הקונגרס הדמוקרטים מבקשים ממנו למתן את הלחץ בנושא הקפאת ההתנחלויות.\n\"אני מודאגת מכך שאנחנו מפעילים לחץ על הצד הלא נכון בסכסוך\", אמרה צירת בית הנבחרים שלי ברקלי, דמוקרטית מנוואדה. \"האינטרסים האמריקנים מחייבים לחץ לביטול האיום האיראני של נשק גרעיני ופחות לחץ על בת בריתנו,\nהדמוקרטיה היחידה במזרח התיכון, ממנה דורשים להפסיק את הגידול הטבעי בהתנחלויות שלהם\". ברקלי אמרה בראיון ש\"כשהקונגרס יחזור מהפגרה, הממשל ישמע מהרבה צירים, לא רק ממני\".\nאולם עוצמתו של הלחץ אינה ברורה עדיין. האתר \"פוליטיקו\" כתב שגם רוברט ווקסלר, ציר בית הנבחרים היהודי מפלורידה, שהיה הסנגור הגדול על אובמה מתחילת הבחירות המקדימות נגד הילרי קלינטון, ותומך במדיניות החוץ של הנשיא האמריקני, מנסה להרגיע את הממשל ולהגיע להבנה עם ישראל בנושא ההתנחלויות.\nלדבריו, הקפאת ההתנחלויות צריכה לחול על השטח שממזרח לגדר הבטחון ולא לכלול את גושי ההתיישבות שעשויים להישאר בשטח ישראל במסגרת הסדר הקבע. \"זה לא הגיוני לצפות מישראל לנקוט באותה מדיניות משני צידי גדר הביטחון. אני לא מרגיש נוח עם כל העניין\", ציין ווקסלר.\nצירים דמוקרטים אחרים תומכים בהורדת מאחזים בלתי חוקיים שנבנו על אדמה פלסטינית, אך הם מתנגדים ללחץ פומבי על ישראל, בשעה שהממשל מתייחס פחות בפומבי לטרור הפלסטיני ולעוינות של מדינות ערביות אחרות כלפי ישראל. אנתוני ווינר, ציר בית הנבחרים היהודי מניו-יורק, אמר: \"הייתי רוצה לשמוע מהנשיא יותר על המחויבות של הפלסטינים לכרות את הטרור\".\nציר הקונגרס היהודי גרי אקרמן, גם הוא מניו-יורק, אמר: \"אני לא חושב שמישהו רוצה להכתיב לבת ברית כיצד לטפל בענייני הביטחון שלה\". לגבי המחלוקת בין ממשל אובמה לממשלת נתניהו, סבור אקרמן כי \"יש מקום לפשרה\".\nבמקביל, שר הביטחון,\nיבוא לגבעת הקפיטול, שם צפויות לו פגישות עם כמה סנאטורים בכירים - הסנאטור הרפובליקני ג'ון מקיין\nושלושה סנאטורים דמוקרטים רבי השפעה: ג'ון קרי יו\"ר ועדת החוץ, קרל לוין יו\"ר וועדת השירותים המזוינים, ופטריק לאהי יו\"ר הועדה המשפטית.\nגם סגן שר החוץ דני איילון מגיע לוושינגטון לסדרת פגישות עם בכירים בממשל ובקונגרס וגם עם התקשורת האמריקנית. איילון, שימש כשגריר ישראל בוושינגטון בתקופה שבה הושגו ההבנות בין ממשל בוש וממשלת שרון על הקפאת הבניה מחוץ להתיישבות הקיימת, תוך מתן הסכמה לבניה בתוך ההתנחלויות בגושי ההתנחלות הגדולים."}
{"article_id": "0,7340,L-3726085,00.html", "header_title": "אובמה למובארק: מחויבים לשיתוף פעולה אזורי", "full_text": "ברק אובמה נחת הבוקר (יום ה') בקהיר ויצא לפגישה עם הנשיא המצרי, חוסני מובארק. בצהריים הוא צפוי לשאת נאום שכבר זכה לכינוי \"נאום הפיוס\", שיעסוק בעיקרו ביחסי ארה\"ב והעולם הערבי והאיסלמי.\nאובמה שוחח עם מובארק על הסכסוך הישראלי-פלסטיני, והשניים התייעצו על הדרכים להוביל לשלום במזרח התיכון. הנשיא האמריקני הדגיש שארצות הברית מחויבת לעבוד בשיתוף פעולה עם מדינות האזור. הוא גם הודה למובארק על הכנסת האורחים ושיבח אותו על היותו בעל עשורים של ניסיון במגוון נושאים.\n(צילום: רויטרס)\nאובמה הגיע לקהיר\n,\n\t בירת סעודיה. עם נחיתתו - הוא נמנע מלשאת דברים והמכונית המשוריינת הובילה אותו מהמקום תוך זמן קצר. בניגוד למקובל, מובארק לא קיבל את פניו בשדה התעופה, אלא רק כעבור כחצי שעה, בארמון הנשיאות. לאחר שירד מכבש המטוס - לחץ את ידו שר החוץ המצרי, אבו אל-רייט.\n\"אנחנו המנהיגים מחויבים לעצמאותם וביטחונם של העם הישראלי והעם הפלסטיני וביחד עם שותפינו באזור נביא להם שלום אמת\", צפוי אובמה לומר בנאומו, שטיוטה ראשונית ממנו כבר פורסמה מטעם הבית הלבן.\nבטיוטת הנאום נכתב עוד: \"עתיד ילדינו תלוי ביכולתנו לייצר אופק חדש למען השלום. השלום הוא משאת הלב של כל תושבי האזור\". עם זאת, צפוי אובמה להבהיר כי \"ארצות הברית לבדה לא תוכל להשיג שלום - היא זקוקה לשותפים ובני ברית במזרח התיכון\".\nלא רק אוזניהם של מנהיגי ערב יקשיבו קשב רב לדברים. בישראל מצפים לנאום\nמסוים, ומקווים כי ההזדמנות לפיוס עם העולם הערבי והמוסלמי, לאחר השפל של עידן ג'ורג' בוש, לא תבוא על חשבון היחסים עם ישראל.\nגורם בכיר במשרד החוץ אמר, כי בירושלים \"מצפים בדריכות ובמבוכה לנאום\", בשל החשש מההשלכות שעשויות להיות לנאום זה על היחסים עם וושינגטון ועל היחסים בין ישראל לעולם הערבי, ומשום שתוכן הנאום לא ידוע.\nהתכונה ברחובות קהיר הייתה רבה בימים האחרונים,\n.\n\t אוניברסיטת \"אל-אזהר\", המוסד ההלכתי והאקדמי הידוע ביותר בעולם הסוני שבו ינאם אובמה - דחתה את כל הבחינות שיועדו להיום. שני מוסדות אקדמיים אחרים, אוניברסיטת קהיר ואוניברסיטת \"עין שמס\", סגרו אף הם את כל שלוחותיהם.\nלשכתו של נשיא מצרים, חוסני מובארק, פרסמה מוקדם יותר השבוע את התוכנית הסופית לביקור, לפיה השניים ייוועדו לפגישה בארבע עיניים ואחר כך לפגישה נרחבת יותר."}
{"article_id": "0,7340,L-3696270,00.html", "header_title": "פיגוע גרזן: מחבל רצח נער ופצע ילד בגוש עציון", "full_text": "מחבל חמוש בגרזן רצח בצהריים (יום ה') את שלמה נתיב, נער בן 16, ופצע באורח קל ילד בן שבע בהתנחלות בת עין בגוש עציון. צה\"ל פתח במצוד אחר המחבל, הקים מחסומים והגביר את הכוננות בכל היישובים בגזרה. גורמים פלסטינים מסרו כי כוחות צה\"ל מכתרים בית בכפר חרבת צפא הסמוך למקום.\nצוות מד\"א שהגיע נאבק על חייו של הנער, אך מאמצי ההחייאה כשלו - והוא מת מפצעיו. צוות אחר פינה לבית החולים הדסה עין כרם את הילד השני. מבית החולים נמסר כי הילד הגיע ליחידת הטראומה במצב קל. מהמשטרה נמסר כי על-פי הדיווחים שהתקבלו, המחבל נמלט מהיישוב, לאחר שהשתולל במקום ופגע באזרחים. תושבים הזעיקו את כוחות הביטחון, שהגיעו תוך זמן קצר.\nראש מועצת גוש עציון, שאול גולדשטיין, סיפר על הפיגוע הקשה: \"מחבל עם גרזן פגע בשני ילדים תושבי בת עין. כיתת הכוננות הצליחה לירות במחבל, הוא נמלט וכוחות הביטחון אחריו. אנו מנסים להרחיק את התושבים מהזירה\". לדבריו, \"אין פועלים פלסטינים שעובדים כאן. זה ברור שהמחבל נכנס לרצוח ולפגוע. הדרך היחידה שהוא יכול להיכנס לכאן היא בהסתננות\".\nכאמור, צה\"ל פתח בסריקות נרחבות באזור, וביקש מהתושבים להישאר בבתים. יונה ביטקובר, תושב בת עין וחתנו של רב היישוב, סיפר ל-ynet: \"יש כאן הרבה אמבולנסים ורכבי צבא ומשטרה, בכניסה ליישוב. עדכנו אותנו להישאר בבתים\".\nגורם ביטחוני פלסטיני אמר ל-ynet כי מבדיקה ראשונית שביצעה הרשות הפלסטינית עולה כי הפיגוע בבת עין הוא יוזמה אישית של המחבל. לדברי אותו גורם, המחבל לא ביצע את הפיגוע בשם ארגון מסוים.\nבאחרונה ניסו ארגוני המחבלים לבצע פיגועים. לפני כשבועיים\nשהכיל 50 קילוגרם חומר נפץ בקניון לב המפרץ בחיפה. המשטרה פינתה את הקניון, מחשש לפגיעה באזרחים. השוטרים אמרו כי המטען התגלה במזל ובנס נמנע פיגוע גדול.\nבחודש שעבר\nשני שוטרים ליד היישוב משואה שבבקעת הירדן. לפני כשלושה חודשים\nישראלי מאש שנפתחה לעברו מרכב פלסטיני ליד כוכב השחר, מזרחית לרמאללה. מסוק פינה את הפצוע לבית החולים הדסה עין כרם בירושלים וכוחות צה\"ל פתחו בסריקות אחר המחבלים."}
{"article_id": "0,7340,L-3723560,00.html", "header_title": "\"אובמה קצב לעצמו שנתיים לפריצת דרך לשלום\"", "full_text": "העיתון \"סנדיי טיימס\" הבריטי מדווח הבוקר (יום א') כי גורמי ממשל אומרים בשיחות פרטיות שהנשיא האמריקני, ברק אובמה, קצב לעצמו שנתיים לצורך פריצת דרך דיפלומטית לשלום בין הישראלים לפלסטינים על בסיס שתי מדינות.\nהנשיא אובמה יגיע ביום רביעי לפגישה עם עבדאללה מלך סעודיה בריאד, וידון עמו ביוזמת השלום הערבית. ביום חמישי יגיע לקהיר, שם הוא צפוי\nובו יתחייב באופן אישי \"לשנות את השיח\" עם המדינות המוסלמיות.\nאובנמה מתכוון להתחייב לצלול לעומק הבעיות הקשות, כולל הסכסוך הישראלי-פלסטיני, ולנסות לגשר על הפערים עם המוסלמים על בסיס \"אינטרסים משותפים וכבוד הדדי\", מילים שבהן השתמש גם בנאומו בטורקיה, אותו נאום שבו קבע כי מתווה אנאפוליס שריר וקיים.\nהבית הלבן ציין בשעתו כי אובמה לא יציג בנאום באוניברסיטת קהיר תוכנית שלום חדשה. יועצו של אובמה לענייני חוץ, דניס מקדונו, אמר כי \"חלק מהדברים של שתשמעו בנאום יחזרו ליוזמות קיימות המשרתות את האינטרסים הלאומיים\".\nשלשום\nבבית הלבן עם הנשיא הפלסטיני, אבו מאזן, וחזר על דרישתו מישראל להפסיק את הבנייה בהתנחלויות. באותה נשימה דרש אובמה מהפלסטינים ומדינות ערב לעמוד בהתחייבויותיהם. בנוסף, ביקש נשיא ארה\"ב משני הצדדים לנקוט צעדים בוני אמון כדי להתניע מחדש את תהליך השלום. ישראל נדרשה להקפיא לאלתר את הבנייה בהתנחלויות ואילו הפלסטינים נדרשים להפסקת האלימות ופירוק תשתית הטרור. אובמה הדגיש כי אין בכוונתו לשרטט \"לוח זמנים מלאכותי\" להקמת מדינה פלסטינית, אך הבהיר כי \"אין מקום לבזבוז זמן\".\nעם שובו למזרח התיכון,\nעם נשיא מצרים, חוסני מובארק, ואמר כי מתנהלים מגעים קדחתניים לבדוק את האפשרות לחידוש המשא ומתן מול ישראל. \"זה יקרה לא בתוך חודשים, אלא בתוך שבועות, מה שאומר שעד תחילת יולי צריך לקרות משהו בעניין הזה\". אבו מאזן לא הבהיר אם מדובר בקציבת מועד לתחילתו של המשא ומתן עם ישראל, ומה יקרה אם המהלך יתעכב מעבר למועד שבו נקב."}
{"article_id": "0,7340,L-3724387,00.html", "header_title": "נתניהו: לא נקפיא את החיים ביהודה ושומרון", "full_text": "כשברקע\nלהפסיק\n\t את הבנייה בהתנחלויות, הבטיח היום (ב') ראש הממשלה, בנימין נתניהו, לחברי ועדת החוץ והביטחון של הכנסת: \"לא נקפיא את החיים ביהודה ושומרון\". עם זאת, הבהיר נתניהו לחברי הוועדה כי הוא מחויב לפנות מאחזים לא חוקיים.\nנתניהו השתתף לראשונה מאז נכנס לתפקידו לפני חודשיים, בדיון של ועדת החוץ והביטחון של הכנסת. הוועדה דנה בין היתר באיומים מאיראן וכן במצב ברצועת עזה ולבנון. \"אנחנו לא מדינה ככלל המדינות. יש כאן מצבור איומים שאף עם לא עומד בפניהם. המחויבות שלי היא לביטחון ישראל. אני אחראי לכך\", הוא אמר.\nראש הממשלה סיפר גם על פגישתו עם נשיא-ארצות הברית, ברק אובמה, ועל הפגישות הנוספות שלו בוושינגטון. \"היה אישוש של ההבנות בנושאים אסטרטגים . היתה הסכמה על הסכנה של איראן גרעינית ועל זכותנו להגנה עצמית בכל עת\". הוא הוסיף: \"בביקור לא דובר על זיקה בין הנושא האיראני לפלסטיני. דובר שאיראן גרעינית תתן מטריה לארגוני הטרור\". נתניהו רמז שישראל עוקבת אחר תגובת ארצות-הברית לניסוי הגרעיני ושיגור הטילים בצפון-קוריאה\". עם זאת, הוא הודה כי \"בכמה תחומים לא הושגה הסכמה\".\nהוא גם התייחס למשא-ומתן עם הפלסטינים. \"אנו מוכנים לחידוש המשא-ומתן מיד וללא תנאים מוקדמים. מוכנים שהתהליך יהיה גם מדיני ולא רק כלכלי-ביטחוני. אנחנו לא רוצים לשלוט בפלסטינים, אך לא מוכנים שיהיה להם צבא ושהם לא יוכלו לכרות בריתות עם איראן. המהות היא חשובה. לא נבנה התנחלויות חדשות. הכוונה היא ללכת לפירוק מאחזים בלתי מורשים. יש דרישות סבירות ויש דרישות שאינן סבירות. גורל ההתנחלויות ייקבע בהסדר הקבע\".\nאחד מחברי הכנסת שאל האם מותר לבנות קומה נוספת בבניין קיים שנבנה ביהודה ושומרון, על רקע דרישת האמריקנים להקפיא את הבנייה. \"לא ברורה לי דרישת האמריקנים מישראל בנושא ההתנחלויות. כשנקבל את התשובות, ייתכן שלא נגיע להבנות עם האמריקנים בנושא הזה\". הוא הוסיף ואמר, כי \"שאלת הריבונות (בשטחים, א.מ.) זה לא אפס או אחד, זה משהו באמצע\". על עזה אמר: \"לא נסבול טפטוף של רקטות מעזה למדינת ישראל. זה ייתקל בתגובה חריפה מאוד שלנו\".\nבמהלך הדיון נתניהו דפק על השולחן, כאשר אמר שהוא אחראי על ביטחון ישראל, גם אם יהיה לא פופולרי. יו\"ר קדימה, ח\"כ ציפי לבני, אמרה לו: \"זה שאתה דופק על השולחן ואומר שאתה מוכן להיות לא פופולרי, לא הופך את מה שאתה אומר לפחות דמגוגי\".\nלבני אמרה עוד במהלך הישיבה: \"מצער לראות הידרדרות, קריסה דיפלומטית ואת הפגיעה ביחסי ישראל והעולם. אני מאמינה שיחסי ישראל-ארה\"ב, המבוססים על עומק והבנת האינטרסים, חזקה יותר מהמדיניות הבעייתית של הממשלה שלך. אבל אני כן מקווה שתתעשת לפני שייגרם נזק נוסף ופגיעה באינטרסים ישראלים נוספים. פתרון הסכסוך הישראלי פלסטיני היא לא טובה שאתה עושה לארה\"ב זהו אינטרס ישראל מובהק. מריחת הזמן תוביל לתוצאה הגרועה ביותר לישראל. אני אומרת לך, בהתנהלות נכונה אפשר לגייס את ארה\"ב לדברים שחשובים לנו כולל בעניין הגושים\".\nהיא ציינה כי פתיחת מעברים הינה \"ניצחון לחמאס\", וגם הוסיפה:\n\"אני כן מברכת על שינוי אחד שעשית: אתה כבר לא מדבר רק על שלום כלכלי, אלא גם על דיאלוג מדיני\".\nמנגד, ח\"כ מירי רגב מהליכוד תקפה בישיבת הועדה את מדיניות קדימה, ואמרה: \"נכון עושה ראש הממשלה שהפסיק את מדיניות ממשלת קדימה, שהפגינה מחוות אין סופיות לפלסטינים והדבר היחיד שקיבלה בתמורה היה טרור והסתה. אני מחזקת את ידו של ראש הממשלה על מדיניותו ועל שמירת האינטרסים הביטחוניים של מדינת ישראל, אסור לדבר במונחים של הורדת יישובים, כאשר קיימת סכנה לביטחון ישראל מאיראן ועד חמאס\"."}
{"article_id": "0,7340,L-3724645,00.html", "header_title": "מחאת המאחזים: חסמו את כביש מספר 1 - ונעצרו", "full_text": "ארבעה פעילי ימין נעצרו אחרי הצהריים (יום ב'), בעת שניסו לחסום את הכניסה לירושלים מכיוון כביש 1, במחאה על פינוי המאחזים.\nסמוך ל-17:30 הגיעו כ-50 בני נוער לכניסה לירושלים. המפגינים הבעירו עגלה וצמיג וחסמו חלקית את כביש הכניסה לעיר. כוחות משטרה פינו את בני הנוער למדרכה, תוך שהם עוצרים ארבעה חשודים. במקום נוצרו עומסי תנועה ולאזור נקראו אנשי עירייה לסייע בפינוי העגלה הבוערת. במשטרת הבירה נערכים לאפשרות של הפרות סדר נוספות באזור העיר.\nהפעולות האלימות מצד מתנחלים במחאה על הכוונה לפנות מאחזים\nהמוקדמות. אז קבוצות של מתנחלים רעולי פנים חסמו כבישים בעיקר באזור השומרון. כמה מהם אף תקפו פלסטינים שנקלעו בסמוך לחסימות. לטענת הפלסטינים, ארבעה נפצעו, אחד באורח קשה. הוא סובל משבר בגולגולת והועבר לבית החולים בשכם. המשטרה גורסת כי אדם אחד נפצע קל, ולא עצרה איש.\nמעט אחרי השעה 5:00 בבוקר התקבל דיווח במשטרת מרחב שומרון על כך שמתנחלים רעולי פנים מיידים אבנים בכביש 55 סמוך לקדומים ולקרני שומרון. לטענת הפלסטינים, המתנחלים הציבו אבנים על הכביש, וכאשר נוסעי המכוניות יצאו כדי לפנותן - היכו אותם ויידו לעברם אבנים. הם גם הבעירו צמיגים בכביש.\nבשעות הצהריים התרחשה\nליד יצהר. למקום הגיע חבר הכנסת מיכאל בן ארי\nמהאיחוד הלאומי וניסה למנוע תנועת רכב צבאי שבו נערים שנעצרו. הוא סיפר ל-ynet: \"רציתי לראות מה קורה עם הילדים ולמה הם נעצרו, אז קצין מג\"ב היכה אותי\". בסרטון שצולם במקום נראה בן-ארי עולה על פגוש הרכב, מסרב לבקשת החיילים לרדת ואף קורא: \"אסור לכם לגעת בי\".\nאך בכך לא הסתיימו הארועים החריגים בשומרון. לאחר שמתנחלים הציתו שטח השייך לפלסטינים באזור שומרון, טענו גורמי ביטחון כי כבאים שהוזעקו למקום\n,\n\t מסיבות אידאולוגיות. בכיבוי הכחישו וטענו כי הכבאית לא נכנסה לשטח בשל היעדר ליווי צבאי, כנדרש. בצה\"ל דחו את הטענה ואמרו כי דווקא היו חיילים במקום."}
{"article_id": "0,7340,L-3723084,00.html", "header_title": "אובמה: לא להתמהמה בדרך למדינה פלסטינית", "full_text": "נשיא ארצות הברית,\n,\n\t חזר הלילה (יום ו') על דרישתו מישראל להפסיק את הבנייה בהתנחלויות, אבל באותה נשימה דרש גם מהפלסטינים ומדינות ערב לעמוד בהתחייבויותיהם. אובמה אמר את הדברים בבית הלבן, כשלצדו הנשיא הפלסטיני, מחמוד עבאס (אבו-מאזן).\nעשרה ימים לאחר\nעם ראש הממשלה, בנימין נתניהו, חזר אובמה על אותה מתכונת בפגישתו עם אבו-מאזן בחדר הסגלגל. תחילה שוחחו שני המנהיגים בארבע עיניים ולאחר מכן הצטרפו אליהם שני הצוותים. יצויין כי פגישתו עם הנשיא הפלסטיני היתה קצרה בהרבה מזו שקיים עם נתניהו.\n(צילום: רויטרס)\nבשתי הפגישות ביקש אובמה מהצדדים לנקוט צעדים בוני אמון כדי להתניע מחדש את תהליך השלום. ישראל נדרשה להקפיא לאלתר את הבנייה\nבהתנחלויות - הצעד הראשון ב\"\n\".\n\t הדרישה מהפלסטינים בשלב הראשון של \"מפת הדרכים\" היא הפסקת האלימות ופירוק תשתית הטרור.\nבמסיבת עיתונאים משותפת שהתקיימה לאחר פגישתם, אמר הנשיא האמריקני שהוא בטוח שממשלת ישראל תבין שפתרון שתי המדינות הוא אינטרס ביטחוני שלה. בד בבד הוא הדגיש כי אין בכוונתו לשרטט \"לוח זמנים מלאכותי\" להקמת מדינה פלסטינית, אך הבהיר כי \"אין מקום לבזבוז זמן\".\n\"אני מאמין גדול בפתרון שתי מדינות שיעניק לישראל ולפלסטינים את הביטחון שהם זקוקים לו\", אמר הנשיא האמריקני. \"אני מודה לעבאס שהוא שותף לדעה זו. כשראש הממשלה נתניהו היה כאן אמרתי לו ש'מפת הדרכים' תקדם את האינטרס של ישראל, את האינטרס של הפלסטינים וגם את האינטרס של האמריקנים\".\nלדבריו, \"אם ישראל בוחנת את האינטרס האסטרטגי שלה לטווח רחוק, אני משוכנע שפתרון שתי המדינות הוא טוב בשבילה ובשביל ביטחונה\". הוא פנה לאבו-מאזן והבהיר כי \"לישראלים יש סיבות טובות להיות מודאגים בנושא הביטחוני וצריך להסיר את הדאגות הללו\".\nהנשיא האמריקני סירב לנקוב בלוח זמנים לכינון מדינה פלסטינית. \"אני לא אחזור על שגיאה של קודמי - לחכות עד תום הקדנציה שלי. עמדתי בהתחייבותי והתחלתי לפעול בנושא מהשבוע הראשון שבו נכנסתי לבית הלבן.\nזהו אינטרס של ארצות הברית להשיג שלום. היעדר שלום בין ישראל והפלסטינים מפריע להרבה נושאים ולביטחון באזור ולארצות הברית. אני רוצה לראות התקדמות ונפעל באגרסיביות לקדם אותו. אני אעשה הכל להבטיח שנקדם את הנושא במהירות\".\nנשיא ארה\"ב שב והדגיש כי \"לכל צד יש מחויבות ל'מפת הדרכים'. ישראל צריכה להפסיק את הבנייה בהתנחלויות והפלסטינים צריכים לנקוט צעדים בטחוניים, שעבאס החל לנקוט יחד עם גנרל דייטון. הצעדים האלה חייבים\nלהימשך כדי שישראל תהיה בטוחה שיש ביטחון בשטח\". עוד הדגיש הנשיא אובמה שהפלסטינים צריכים \"להפסיק את ההסתה נגד ישראל כפי שזה בא לידי ביטוי בבתי ספר ובמסגדים\".\nנשיא ארה\"ב ציין שאבו-מאזן נמצא תחת לחץ כבד ברשות הפלסטינית להקמת\nממשלת אחדות עם חמאס. \"אני מעריך את הנכונות של עבאס לעמוד על כך שכל ממשלת אחדות תהיה חייבת לעמוד בתנאי הקוורטט. בהיעדר הכרה בישראל ומחויבות להסכמים החתומים - יהיה קשה לראות אפשרות של שלום\".\nאובמה הבהיר בסיום הפגישה עם אבו-מאזן כי ארצו היא \"ידידה חשובה של ישראל, ואנחנו רוצים להבטיח שישראל תישאר בטוחה ומוגנת. הדרך הטובה ביותר להשיג זאת זה לקדם את התנאים לכינון מדינה פלסטינים\"."}
{"article_id": "0,7340,L-3725633,00.html", "header_title": "אובמה והערבים: אנחנו רק הסטטיסטים", "full_text": "בינתיים, מרוויחים גם ממשל אובמה וגם ממשלת נתניהו מהעימות המתוקשר סביב ההתנחלויות. עבור אובמה זו מוזיקת רקע הולמת לנאום החיזור אחרי העולם המוסלמי המתון, שישא מחר בקהיר. לנתניהו מספק העימות הזדמנות להוכיח לשותפיו הקואליציוניים בימין, כי אינו סחיט וגם לא לחיץ ואין הוא מהסס להתייצב לצידם בנושא ה\"ריבוי הטבעי\". זה טוב לשרידות הקואליציה בירושלים, זה טוב להצדקת הוויתורים שיעשה בהמשך, וזה מוכיח לציבור בישראל וגם לאובמה שנתניהו חדל ממדיניות קריצת העין, שאפיינה את קודמיו ואותו בעבר. עמדה זו עמדה ומילה זו מילה.\nאין ספק שאובמה ירש מצב לאומי ובינלאומי לא קל: משבר כלכלי ריאלי ופיננסי, הגורם למיתון מבית ומבחוץ; מלחמה פעילה נגד הטרור והגרילה מבית היוצר של האיסלאם המיליטנטי בעיראק, אפגניסטן ופקיסטן - מלחמה בה ארה\"ב והמערב מצליחים בקושי שלא להיות מובסים; נשק גרעיני וטילים ארוכי טווח בידי מדינות פנאטיות, בלתי צפויות ותומכות טרור כמו צפון-קוריאה ואיראן, מה שמאיים להתרחב לתפוצה חסרת שליטה של נשק לא קונבנציונלי למדינות נוספות וארגוני טרור במזרח התיכון; ואם בכך לא די - סירוב עיקש מצד רוסיה וסין לשתף פעולה עם המערב במניעת תופעה זו, המסכנת את השלום והיציבות בעולם כולו ובאזורנו.\nבניית קואליציה יציבה והדוקה עם המשטרים המוסלמיים המתונים היא אחד היעדים העיקריים והמיידיים של ארה\"ב. שיתוף הפעולה עם מדינות ערב המפיקות נפט חיוני בתהליך ההשתקמות מהמשבר הכלכלי בארה\"ב ובעולם. מחירי הנפט התחילו בשבועות האחרונים להאמיר בשווקים לאור ההערכה, שהעולם מתחיל להיחלץ מהמשבר הריאלי. אבל מחירי נפט גבוהים עלולים להאט את תהליך השיקום הכלכלי ולסכלו. לכן זקוקה וושינגטון לרצונן הטוב של סעודיה ומפיקות נפט אחרות, שיכולות למתן את עליית המחירים. מפיקות הנפט גם מחזיקות בחלק ניכר מהחוב הממשלתי האמריקני, וביכולתן לגרום למפולת פיננסית נוספת."}
{"article_id": "0,7340,L-3724861,00.html", "header_title": "דריכות בקהיר: מפגש עם אובמה - למתונים בלבד", "full_text": "יומיים לפני בואו של נשיא ארצות הברית ברק אובמה, משלימים השלטונות במצרים את ההכנות המדוקדקות לקראת הביקור שמוגדר \"היסטורי\". מגנוני הביטחון העלו את רמת הכוננות לשיא, והעיר כולה מוצפת באנשי אבטחה.\nהעיתון הערבי הלונדוני \"אל קודס אל-ערבי\" דיווח כי ראשי אוניברסיטת קהיר (שם יישא אובמה את\n)\n\t הורו לראשי הפקולטות במוסד לבחור עשרה סטודנטים כל אחד, שלהם אין כל קשר לשום ארגון פוליטי - במיוחד לא לארגוני האיסלאם הרדיקלי למיניהם - כדי להשתתף במפגש עם אובמה. האחריות על בחירת הסטודנטים הוטלה על דיקאני הפקולטות, וזאת מחשש להפתעות מכל סוג שהוא העלולות לפגוע באורח המכובד.\nאוניברסיטת \"אל-אזהר\", המוסד ההלכתי והאקדמי הידוע ביותר בעולם הסוני, דחתה את כל הבחינות שיועדו ליום חמישי הקרוב.\nשני מוסדות אקדמיים אחרים, אוניברסיטת קהיר ואוניברסיטת \"עין שמס\", סגרו אף הם את כל שלוחותיהם לקראת הביקור. גם משרדי ממשלה עשויים להיסגר.\nלשכתו של נשיא מצרים, חוסני מובארק, פרסמה את התוכנית הסופית לביקור, לפיה השניים ייוועדו לפגישה בארבע עיניים ואחר כך לפגישה נרחבת יותר. במסגרת זאת הפנתה לשכת הנשיא המצרית הזמנה לשייח' של אוניברסיטת \"אל-אזהר\", וכן למופתי של מצרים, למעמד נאומו של אובמה.\nלקראת הביקור נרשמה גם שורה של תגובות מצד האופוזיציה המצרית. המפקח הכללי של האחים המוסלמים במצרים, מוחמד מהדי עאכף, אמר ל\"אל קודס אל-ערבי\" כי ארגונו אינו מצפה לדבר מביקור אובמה, אולם אנשי אופוזיציה אחרים, במיוחד של מפלגות שוליות ובלתי מוכרות בציבור הרחב, פנו לשגרירות האמריקנית כדי לברר האם תישלח להם הזמנה להשתתף במפגש עם הנשיא האמריקני.\nאך הדריכות מורגשת לא רק במצרים, אלא בעולם הערבי כולו - שממתין במתח לנאום ולא ממש יודע למה לצפות. מצד אחד, נראה כי הרוב סבור שלא יחול מפנה משמעותי במהלך העניינים, אך מצד שני ישנו חלק לא מבוטל הקורא לתת לנשיא החדש הזדמנות של ממש.\n\"אולי הנשיא ברק בן חוסיין אובמה יגיע לאזור כשהוא חובש את כובש ה'שינוי' בו השתמש במסע הבחירות לנשיאות בארצות הברית. זאת, כשהוא מבין שהערבים צמאים לחזון של שינוי ברור במדיניות האמריקנית כלפי הסוגיות שלהם, ומפזר את חששותיהם כלפי המדיניות של מוסר כפול בה נוהגת וושינגטון בסוגיותיהם הגורליות לטובת ישראל\", כתב בעל הטור ג'מיל א-ד'יאבי בעיתון הבין-ערבי הלונדוני \"אל-חיאת\". א-ד'איבי שב והדגיש את \"שורשיו המוסלמיים\" של אובמה, אולי מתוך תקווה שאלה יסייעו לו להציג \"חזון מאוזן\" למזרח התיכון.\nגם בעל הטור ביומון המקביל, \"א-שרק אל-אווסט\", עלי אבראהים, ניסה לשמור על אופטימיות זהירה ביותר. \"מה שגורם לאופטימיות או להסתמכות על האפשרות כי העניינים ינועו בכיוון טוב יותר היא התחושה הקיימת באזור כי זוהי הזדמנות שאין לפספס וכי ישנה אפשרות אמיתית להגיע עם הממשל הזה לפתרון קבע.\nגם אם הגישה המציאותית אומרת כי הדרך לא תהיה קלה, כפי שמשתקף מסירובה של ממשלת ישראל להפסיק את הבניה בהתנחלויות, מה שחשוב הוא שהערבים לא יפנו לדרך הקלה - ייאוש והפיכת השולחן, כפי שקרה בפעמים עברו\".\nאולם בשעה שכותבים המאמרים מציגים עמדה הססנית, גולשי האינטרנט הערביים כבר אמרו את שלהם. במשאל אינטרנטי - לא מייצג כמובן - שפירסם אתמול האתר הלונדוני \"אילאף\" שבו השתתפו 5,815 גולשים, רק 11 אחוזים הביעו ציפייה לכך שנאום אובמה יביא עימו \"שינוי כולל במדיניות האמריקנית\". 50 אחוזים סבורים כי הנאום יהיה בבחינת \"שיפור דימויה של ארצות הברית\", ואילו 39 מאמינים שבנאום לא יהיה כל חדש."}
{"article_id": "0,7340,L-3658922,00.html", "header_title": "ישראלי נפצע קשה מאוד בפיגוע ירי ליד רמאללה", "full_text": "ישראלי נפצע הערב (יום ב') קשה מאוד לאחר שנפגע בפלג גופו העליון מאש שנפתחה לעברו מרכב פלסטיני ליד כוכב השחר, מזרחית לרמאללה. מסוק פינה את הפצוע לבית החולים הדסה עין כרם בירושלים וכוחות צה\"ל פתחו בסריקות אחר המחבלים.\nסמוך לשעה 21:00 התקבל דיווח בצה\"ל, במשטרה ובמד\"א על אש שנפתחה לעבר רכב ישראלי, ליד מחצבות באזור ההתנחלות כוכב השחר. אשה שהיתה עם הפצוע ככל הנראה לא נפגעה - השניים הצליחו להגיע בכוחות עצמם לשער היישוב. צוותי מד\"א טיפלו בפצוע בשטח.\nפרמדיק מד\"א, צורי חזי, סיפר: \"הפצוע נפגע מכדור בלחי. בהתחלה הוא היה בהכרה, אך מצבו הלך והידרדר. הפצוע אמר שהוא לא רואה ולכן הוא הורדם\nאחיו של הפצוע, שהוא אב לחמש בנות, סיפר ל-ynet כי נפגש עם אחיו כשעה וחצי לפני שנפגע: \"הוא ואשתו נפרדו מאיתנו ונסעו לכיוון כוכב השחר. הם היו בדרכם לבקר חברים. שמעתי שקרה משהו והתקשרתי לאשתו. היא אמרה לי שאח שלי נפגע\".\nדניאל, הלומד בהתנחלות כוכב השחר, סיפר ל-ynet: \"שמעתי דיווח על פצוע ורצתי לש.ג. ראיתי חמישה פרמדיקים של מד\"א מסביב לאוטו. ברכב היה פצוע, הוא היה מלא דם. הוא שכב ואמר 'נהיה לי חושך בעיניים'\". לדבריו, חלונות הרכב היו מנופצים ובשימשה הקדמית, מול הנהג, היה חור של קליע כמו גם בדלת הנהג.\nזוהר, חברו של הפצוע לעבודה, סיפר: \"היינו ביחד במפעל ואכלנו ארוחת ערב. אחרי תפילת ערבית בסביבות השעה 19:00 נפרדנו. הייתי כבר במיטה כשהתקשרו אליי חברים בערב ואמרו לי שהוא נפגע אנושות. הוא לוחם בצה\"ל, גבר שבגברים, בן אדם שמח שאוהב לכייף\". בהתייחס לכביש בו אירעה התקרית, הוסיף זוהר: \"מדובר בכביש חשוך ומסוכן עם מעט מכוניות שמתרחשים בו אירועים לעתים קרובות\".\nבעקבות הפיגוע אמרו במועצת יש\"ע, כי \"עקב הלחימה בחבל עזה, מתגברים נסיונות ארגוני הטרור לפגוע בישראלים בכל רחבי הארץ, כמו גם ביהודה ושומרון. רק לחימה אמיתית ובלתי מתפשרת ונוכחות מאסיבית של כוחות צה\"ל בצירים - תמנע מהטרור להרים ראש ותביא לביטחון לישראל\". ראש המועצה האזורית שומרון, גרשון מסיקה, הוסיף: \"שחרור המחבלים הסיטונאי, כמו גם אוזלת היד של ממשלת אולמרט בלוחמה באויב ובטרור שלו, נותנים את הדלק לפיגועים. אני קורא לממשלה להתעשת\".\nמוקדם יותר הערב יידו פלסטינים אבנים לעבר אוטובוס ישראלי שנסע סמוך לחווארה, דרומית לשכם. איש לא נפגע, אולם נזק נגרם לאוטובוס.\nרק אתמול\n,\n\t האלוף עמוס ידלין, כי בחמאס יבקשו לקזז בתמונה שיצרה ישראל במבצע \"עופרת יצוקה\", בין היתר באמצעות פיגועים."}
{"article_id": "0,7340,L-3689926,00.html", "header_title": "נגמר במזל: המטען בלב המפרץ שקל עשרות ק\"ג", "full_text": "מטען החבלה הגדול שהוטמן במכונית הסובארו בחניון\nבחיפה שוקל כמה עשרות קילוגרמים, ולפי אחת ההערכות - בין 40 ל-45 קילוגרמים. מלבדו, נמצאו עוד מספר מטענים קטנים יותר. אחד הקצינים אמר הלילה (יום א') לאחר ניטרול המטענים: \"קרה לנו נס אדיר\". הועלתה הכוננות בכל רחבי המחוז הצפוני.\nמפקד המחוז הצפוני, ניצב שמעון קורן, הורה אמש לסגור את הקניון כדי לסרוק את כל האזור. הבוקר אישרה המשטרה לפתוח את הקניון. בלילה זרמו למקום עוד ועוד חבלנים וכוחות משטרה, שסרקו את האזור, בין היתר את החניונים של הקניון.\nבמשטרה הדגישו כי לא היה בידיהם מידע ממוקד על כוונה לבצע פיגוע באזור. בידי מערכת הביטחון תשע התרעות ממוקדות על כוונת ארגוני מחבלים לבצע פיגוע. הן מצטרפות לעוד עשרות התרעות כלליות.\nבתום הערכת מצב שקיימו בכירי המחוז הצפוני ומפקד משטרת מרחב חוף הנ -חה מפקד המחוז, ניצב שמעון קורן, את הקב\"טים בקניונים, במלונות ובבתי האירוח הגדולים בצפון לנקוט בבידוק קפדני יותר בימים הקרובים. מפקד מרחב חוף, תת-ניצב רוני עטיה: \"אנחנו נמצאים ערב חג הפסח ומן הסתם תפקידנו, כמו בכל ימות השנה, לסייע לציבור לחוש בטוח יותר כשהוא עורך את הקניות לחג. הבידוק הביטחוני יורחב למעגלים רחוקים. אני ממליץ לציבור כמו לגלות עירנות ולדווח למשטרה על כל רכב או אדם חשוד, אין ספק שהערב היה לנו מזל גדול\".\nאמש סיפר מפקד המחוז הצפוני במשטרה על הפיגוע שסוכל: \"סמוך לשעה 20:30 נשמע פיצוץ בסמוך לקניון לב המפרץ. הפיצוץ הביא להזרמת כוחות משטרה גדולים ובמהלך חיפוש התגלו מספר מטעני חבלה נוספים בתוך הרכב\".\nאזרחים שהיו במקום סיפרו על הבילוי שכמעט נגמר באסון. ציון אבוקרט, תושב חיפה הגיע לפנות ערב לקניון מלווה בבנו: \"החניתי את רכבי בחניון הקדמי של הקניון, מספר רכבים מאותו רכב חשוד. ירדתי והתחלתי להסתובב עם הבן בקניון תוך שאנחנו ממתינים לאשתי שהיתה אמורה להגיע לתחנת האוטובוס המרכזית שנמצאת בסמוך. בסביבות השעה 20:00 ראיתי תכונה של מאבטחים באזור החניון וכשהתקרבתי ביקשו ממני לזוז כי יש כנראה חפץ חשוד באחד הרכבים.\n\"הבחנתי ברכב כהה שהבגאז' שלו קצת פתוח והבנתי שכנראה מדובר ברכב הזה. חזרתי חזרה לקניון ולאחר כמה דקות נשמע פיצוץ חלש ובעקבותיו ביקשו מכולם לפנות את הקניון. אני עדיין מחכה לקחת את הרכב שלי\"."}
{"article_id": "0,7340,L-3686847,00.html", "header_title": "פיגוע ירי בבקעה: שני שוטרים נהרגו", "full_text": "שני שוטרים נורו הערב (יום א') למוות בפיגוע ירי סמוך ליישוב משואה שבבקעת הירדן. צוותי הצלה קבעו את מותם של השניים, לאחר פעולות החייאה מתקדמות.\nסמוך לשעה 20:10 התקבל דיווח על שני ישראלים שנורו ברכבם בצפון בקעת הירדן, בכביש 90. למקום הוזעקו כוחות גדולים של צה\"ל ומשטרה. מבדיקה ראשונית של צה\"ל והמשטרה עולה כי ככל הנראה המחבל או המחבלים פתחו באש מטווח קצר לעבר הרכב שבו נסעו השוטרים לכיוון דרום. הנהג איבד שליטה וסטה לצד הדרך. נהג רכב צבאי שנסע במקום גילה את המכונית בצד הדרך. מד\"א קבע את מותם של השניים. בצה\"ל פתחו בסריקות אחר היורה או היורים והכריזו על שטח צבאי סגור.\nתחילה סברו כי מדובר בתאונת דרכים קטלנית, אך עד מהרה התבררה התמונה הקשה. אחד השוטרים מת סמוך לתקרית. כוחות ההצלה נאבקו על חייו של האדם השני, עד שרופא צבאי נאלץ לקבוע את מותו. כלי הנשק של שני השוטרים נמצאו ברכב.\nמפכ\"ל המשטרה, רב-ניצב דודי כהן, יצא למקום האירוע. סגן מפקד מחוז ש\"י במשטרה, תת ניצב שוקי זיסו, אמר: \"מדובר באירוע חריג, חמור מאוד. שני שוטרים שנרצחו כשהיו בפעילות מבצעית בכביש הבקעה. הזירה עדיין סגורה, כוחות צה\"ל עורכים סריקות. התחושות הן קשות מאוד, זה אירוע לא קל לכל כוחות הביטחון ולעם ישראל\".\nכוחות ביטחון והצלה רבים נמצאים באזור. נדב בן עמי ממשואה סיפר ל-ynet: \"אמרו לנו שירו על שני ישראלים. סגרו את הכביש שני קילומטרים צפונית ליישוב שלנו. במשואה לא שמענו את קולות הירי\". יעל ואנונו ממשואה אמרה כי בניגוד לדיווחים השונים, התושבים לא קיבלו הנחייה להסתגר בבתים: \"אין לנו הודעה מהקב\"ט. דברים לא ברורים כל כך. כשאתה גר במקום כזה אתה יודע מה לעשות כשיש ארוע כזה אתה נועל את הדלתות הדלתות וסוגר את האור\".\nלפני כחודשיים\nישראלי מאש שנפתחה לעברו מרכב פלסטיני ליד כוכב השחר, מזרחית לרמאללה. מסוק פינה את הפצוע לבית החולים הדסה עין כרם בירושלים וכוחות צה\"ל פתחו בסריקות אחר המחבלים.\nבחודש נובמבר\nלאחר שנורה מרגלו ובחזהו על-ידי פלסטיני סמוך להתנחלות קדומים שבשומרון.\nצוות מד\"א-ירקון שהוזעק למקום פינה את הפצוע לקבלת טיפול במרפאת קדומים ומשם הוא פונה במסוק לבית חולים.\nארבע חודשים קודם לכן\nמירי לעבר רכבו סמוך לצומת יקיר שבשומרון. האיש נפצע קלות משברי זכוכית ופונה לבית החולים בילינסון בפתח-תקווה. לרכב נגרם נזק מהיריות. במהלך סריקות שערכו כוחות הביטחון, פתח המחבל לעברם באש. במהלך התקרית נפצע קצין צה\"ל באורח בינוני ואילו המחבל נהרג."}
{"article_id": "0,7340,L-3686860,00.html", "header_title": "היום הוסרו מחסומים; מתנחלים: הפיגוע - התוצאה", "full_text": "המתנחלים קושרים בין הפיגוע בו נרצחו הערב (יום א') שני ישראלים, לבין פתיחת שני מחסומים באזור שכם לתנועה חופשית של כלי רכב והולכי רגל פלסטינים.\nצה\"ל פתח היום את מחסום בית איבא, שנמצא צפונית-מערבית לשכם, ואת מחסום שנמצא בכניסה לכפר צרה, הסמוך לשכם. ההחלטה התקבלה בעקבות דרישת הדרג המדיני להקל על האוכלוסייה הפלסטינית ביהודה ושומרון, וכן בעקבות הירידה בתקריות החבלניות בשכם. הסרת מחסום בית איבא, הפועל משנת 2001, צפויה להקל על התנועה בין שכם לג'נין וטול כרם.\n(צילום: AP)\nחבר הכנסת אורי אריאל מהאיחוד הלאומי אמר: \"הפיגוע הרצחני הוא המחשה מיידית למחיר הדמים של הסרת המחסומים הבוקר באזור שכם, וחלילה לשחרור מחבלים מחר בעסקה מפוקפקת. בממשלה הבאה נמנע צעדים חסרי אחריות כאלו\".\nבוועד מתיישבי השומרון התייחסו גם לפתיחת שני המחסומים: \"מדובר ברצח ידוע מראש, רצח הישראלים הוא תוצאה ישירה\nשל ההפרה הפזיזה וחסרת האחריות של המחסומים סביב הערים הפלסטיניות. מדינת ישראל משלמת מיד ובמזומן את מחיר ההפקרות הביטחונית של ממשלת אולמרט-ברק\".\nבמקביל, בפורום המשפטי למען ארץ ישראל תובעים לעצור את העברת השריוניות לרשות הפלסטינית. לטענתם, מי שמסר השבוע 300 רובים לרשות הפלסטינית היה צריך לחשוש מהרצח הבא. בפורום המשפטי תובעים לבדוק מה מקור הנשק שבו בוצע הפיגוע ולמצות את הדין עם האחראים להעברתו."}
{"article_id": "0,7340,L-3712986,00.html", "header_title": "אובמה ינאם במצרים על יחסי ארה\"ב והמוסלמים", "full_text": "הבית הלבן הודיע אמש (יום ו') כי הנשיא ברק אובמה יבוא למצרים בחודש יוני, ויישא נאום שיעסוק ביחסי ארצות הברית והעולם המוסלמי.\nלא נמסר היכן יישא אובמה את הדברים, אולם בין המקומות שהוזכרו היו אוניברסיטת אל-אזהר בקהיר - מקום אטרקטיבי אך רגיש מבחינה ביטחונית. \"הנאום יהיה על יחסי\nאמריקה עם העולם המוסלמי\", אמר דובר הבית הלבן, רוברט גיבס.\nגיבס הסביר מדוע בחר אובמה דווקא במצרים כדי לשאת את נאומו: \"זוהי מדינה המצויה בלב העולם הערבי, וזו תהיה הזדמנות לנשיא לדבר על היחסים עם העולם המוסלמי\", אמר. הבחירה בקהיר היא בחירה אסטרטגית: מצרים עומדת בחזית המאבק מול איראן, בעקבות חשיפת תאי טרור של החיזבאללה במצרים ושיתוף הפעולה של מצרים עם ישראל במאמץ מול החמאס ברצועת עזה.\nאובמה ינצל ביקור באירופה כדי \"לקפוץ\" למצרים ב-4 ביוני, וביום המחרת הוא כבר אמור להגיע לגרמניה, שם יבקר במחנה ההשמדה בוכנוולד. מועד הביקור במצרים יהיה אחרי שאובמה יקיים שורת פגישות עם מנהיגי המזרח התיכון, ובהם גם ראש הממשלה, בנימין נתניהו, שיגיע לוושינגטון ב-18 במאי.\nנאומו של אובמה יקדים שתי מערכות בחירות חשובות באזור: הבחירות לפרלמנט הלבנוני ב-7, ביוני והבחירות לנשיאות איראן ב-11 לחודש. בלבנון צפוי החיזבאללה להגדיל את כוחו בפרלמנט, בעוד באיראן מסה הנשיא אחמדי-נג'אד להיבחר לכהונה שנייה, ואובמה מקווה להשפיע על מצב הרוח של הלבנונים ושל האיראנים בדרך לקלפי.\nהנשיא האמריקני, שבמהל מערכת הבחירות דחה שמועות לפיהן הוא מוסלמי, מאמין שהרקע שלו כבן למוסלמי שחור מקניה וכמי שהתחנך בילדותו באינדונזיה, המדינה המוסלמית הגדולה בעולם, מכשיר אותו להשיגת הפיוס הגדול עם העולם המוסלמי.\nב\nבטקס ההשבעה אמר אובמה לעולם המוסלמי \"אנחנו מוכנים להושיט לכם יד,\nאם אתם מוכנים לפתוח את האגרוף שלכם\". גם בחודש שעבר, במסעו לאירופה, הגיע אובמה לטורקיה כדי לשאת נאום ראשון שבו הצהיר שארצות הברית \"איננה ומעולם לא תהיה במלחמה עם האיסלאם\".\nהיחסים בין ארצות הברית למדינות עירב אופיינו בנתק, אותו ינסה אובמה לתקן. עם זאת, חיילים אמריקנים נלחמים עכשיו בשתי מלחמות במדינות מוסלמיות - עיראק ואפגניסטן, ומעורבים היטב במתרחש בפקיסטן."}
{"article_id": "0,7340,L-3723054,00.html", "header_title": "חברי קונגרס לאובמה: התחשב בביטחון ישראל", "full_text": "פגישת שני המנהיגים התנהלה במתכונת דומה לזו ש\nאובמה עם ראש הממשלה, בנימין נתניהו, לפני כשבועיים. תחילה הוא שוחח עם אבו מאזן בארבע עינייים ולאחר מכן הצטרפו צוותי העבודה של האמריקנים והפלסטינים. על רקע הפגישה הזו, קיבל אובמה מכתב רשמי מ-329 מתוך 435 חברי בית הנבחרים של ארה\"ב.\nהמכתב, פרי יוזמתם של מנהיג הרוב הדמוקרטי סטנלי הויאר ומצליף המיעוט הרפובליקני אריק קנטור, קרם עור וגידים בשלושת השבועות האחרונים, בתמיכת השדולה למען ישראל (איפא\"ק). המחוקקים משתי המפלגות קראו לנשיא אובמה לקדם שלום בין ישראל לבין מדינות ערב במשא ומתן ישיר בין הצדדים, כפי שהיה בתהליך השלום עם\nו\n.\n\"הדרך הטובה ביותר להגיע להצלחה במגעים בין ישראל לפלסטינים תהיה באמצעות דבקות בעקרונות הבסיסיים\", כתבו חברי הקונגרס ופירטו את אותם העקרונות.\nראשית כל, הם הדגישו כי נדרשת \"הסכמה שהצדדים עצמם חייבים לנהל משא ומתן על הפרטים של כל הסכם, מכיוון שהצדדים עצמם הם היחידים שיצטרכו לחיות עם ההסכם שיושג\". שנית, \"ארצות הברית חייבת להתחשב\nבסיכונים שישראל תעמוד בפניהם. לכן על הממשל האמריקני לעבוד בשיתוף פעולה קרוב עם ישראל בנושאים שבהם ישנה הסכמה ובאלו שאין הסכמה\".\nשני עקרונות נוספים שניסחו חברי הקונגרס הם שארה\"ב חייבת להישאר \"גם מתווכת אמינה וגם ידידה נאמנה של ישראל\" וכן שארה\"ב תעמוד על \"מחויבות פלסטינית מוחלטת לסיום האלימות הטרור וההסתה, ולבנות את המוסדות הנחוצים למדינה פלסטינית בת-קיימא שתחיה בשלום לצד המדינה היהודית - ישראל - בתוך גבולות ברי הגנה\". העיקרון האחרון הוא שארה\"ב נדרשת לקדם מעורבות \"גדולה בהרבה\" של מדינות ערב לקראת נרמול היחסים עם ישראל ובמאמץ למתן את הפלסטינים."}
{"article_id": "0,7340,L-3723516,00.html", "header_title": "גורם מדיני: עבאס פאסיבי, הדרישות - רק מאיתנו", "full_text": "ראש הממשלה בנימין נתניהו ויו\"ר הרשות הפלסטינית אבו מאזן לא ייפגשו לפחות עד 4 ביוני, המועד שבו ינאם נשיא ארה\"ב ברק אובמה בקהיר. כך אישרו אמש (שבת) גורמים בלשכת ראש הממשלה בירושלים.\nכך או כך, בירושלים נערכים להמשך הלחץ הבינלאומי על ישראל בנושא הפלסטיני,\nבעיקר בסוגיית הקפאת ההתנחלויות ופינוי המאחזים. התשובה הישראלית: ביום א' בלילה צפוי שר הביטחון וחבר המטבחון המשולש אהוד ברק לצאת לוושינגטון ולניו יורק.\nברק, הצפוי להיוועד עם סגן הנשיא ג'ו ביידן, מזכיר ההגנה גייטס, היועץ לביטחון לאומי ג'ונס ועם מזכ\"ל באן קי מון, צפוי לומר להם על פי סיכום מוקדם עם נתניהו ועם ליברמן: \"ישראל תהיה מוכנה לפנות את כל המאחזים הבלתי חוקיים, בשלבים, בתמורה לכך שארה\"ב לא תתעקש על המשך הבנייה לצורכי ריבוי טבעי בגושי ההתנחלויות הגדולים ובישובים צמודי הגדר שעתידים להישאר בידיה לאחר הסכם הקבע\"."}
{"article_id": "0,7340,L-3658105,00.html", "header_title": "אמ\"ן: חמאס ינסה לאזן את התמונה בפיגועים", "full_text": "השלכות מבצע \"עופרת יצוקה\" עמדו היום (א') במרכז ישיבת הממשלה השבועית. ראש אמ\"ן, האלוף עמוס ידלין, הזהיר: \"בהמשך יבקשו בחמאס לקזז בתמונה שיצרה ישראל, בין היתר באמצעות פיגועים\".\nהאלוף ידלין אמר עוד כי \"חמאס ספג מכה קשה בהיבט השלטוני והאחר. הקמת חמאסטן הסבה נזק לעזה. כשיצאו מהמנהרות יחשכו עיניהם. נפגעו מפקדים ומאות פעילים. חמאס מסתיר את היקף הפגיעות האמיתי\".\nהוא ציין כי חמאס ספג מכה, גם כשישראל הכריזה על הפסקת אש. \"נכון לעכשיו, למרות המחיר הכבד, חמאס לא הצליחה לקדם את פתיחת המעברים ואת יתר המטרות שלה כשהפרה את הרגיעה.\nהפסקת האש הפתיעה את חמאס והעמידה אותו במבוכה. הם מתקשים לגבש עמדה ביחס אליה. החל בחמאס חשבון נפש נוקב בין היתר על התפקוד הלוקה. בזירה הבינלאומית ובזירה האזורית, בעיקר במצרים, הפנימו שבעיית ההברחות היא בעיה בינלאומית\". הוא הוסיף כי \"ישראל פוקחת עין מודיעינית ומבצעית בגבול הצפון\".\nבישיבה דיבר גם הרמטכ\"ל, רב-אלוף גבי אשכנזי, שאמר: \"החמאס ספג פגיעה קשה בכל יכולותיו, אם כי אלה לא נעלמו. מערכי האחסון והשיגור נפגעו. נצירת האש שברירית ונבחנת בכל רגע. מאז ארעו\n,\n\t בשניהם השיבו חיילי צה\"ל באש. כמו כן חוסלו המשגרים\n\".\nראש השב\"כ, יובל דיסקין, אמר כי חמאס נפגע קשות במבצע: \"נגרמה פגיעה קשה לחמאס וליכולת המשילות שלו. מערך הרקטות נפגע קשות, למרות שיש עדיין יכולת שיגור. חמאס מסתיר את היקף הנפגעים ברצועה, כדי למנוע פגיעה במורל של הפעילים. הוא מסתיר את זהותם של בכירים שנפגעו\".\nהוא דיבר על ציר פילדלפי, אזור שהופצץ פעמים רבות על-ידי חיל האוויר, בשל המנהרות הרבות בהן מבריחים הפלסטינים אמצעי לחימה ממצרים. \"הפגיעה בציר ההברחות בפילדלפי קשה. אם ישראל לא תתחזק את הנושא - המצב יחזור לקדמותו שם בתוך מספר חודשים\".\nעל המצב החדש ברצועת עזה, אמר ראש השב\"כ: \"הציבור בעזה מבקר קשות את החמאס על החורבן ברצועה. עד כמה האוכלוסיה תתן לכך ביטוי לא ברור - בשל החשש מהברוטאליות. ניכר בלבול בהנהגת החמאס בעזה ובחו\"ל בעקבות הפסקת האש. מדינת ישראל החליטה על פתיחת המבצע ונצירת האש. חמאס חווה הפתעה אסטרטגית בתחילה - כשלא צפה שישראל תצא למבצע בתקופת הבחירות בהיקף כזה ויכנס לעזה.\n,\n\t ההתקרבות לביתו של א-זהאר ועומק הכניסה בלבלו את ההנהגה. קיימת תחושה אצלם - שגם הפסקת האש היא תרגיל הונאה של ישראל\".\nעל שקט בדרום, אמר דיסקין: \"לצד הבלבול הרב בהנהגה, בכירי הזרוע הצבאית מנסים לשנות את תמונת המצב. גם הפלגים האחרים בעזה מבולבלים מהמצב שנוצר, לאחר שלא תמכו בחמאס. הימים הקרובים יקבעו אם פנינו להפסקת אש יציבה או לחידוש הלחימה, לכן המבצע לא הסתיים. ישראל מצבה את ההרתעה במקום טוב יותר לאור התוצאות, אך אנו נאותגר. אם הפסקת האש לא תמולא - נצטרך לפעול. יש לטפל בכל ציר ההברחות, ממקור אמצעי הלחימה, לאורך הנתיבים ועד להגעה לעזה\".\nבישיבת הממשלה הודגש כי החמאס הוא האחראי הבלעדי למצב. ראש הממשלה, אהוד אולמרט, אמר כי  \"המבצע טרם הסתיים ולכן אין לסכמו גם בנושא גלעד שליט. המדינה פעלה כדי לקדם הבנות בעניינו. יש פעילות רבה בנושא, אך אין כוונה לתת לו פומבי\".\nאולמרט דיבר גם על המצב ההומניטרי ברצועת עזה: \"ישראל ניסתה לצמצם פגיעה בבלתי מעורבים. כ-1,300 משאיות הוכנסו לעזה. קיימנו מסדרון הומניטרי, למרות שהחמאס ניצל זמן זה לירי לעבר ישראל, הכנסנו פצועים פלסטינים אלינו לעזה. אנו מתכוונים להרחיב פעילות זאת ככל הניתן. הלחימה מתבצעת באחד מהאזורים הצפופים בעולם - ולא אנחנו בחרנו את הזירה. עשינו כל מאמץ כדי לא לפגוע בבלתי מעורבים\"."}
{"article_id": "0,7340,L-3566830,00.html", "header_title": "פצוע קל בפיגוע ירי בשומרון; קצין נפצע בסריקות", "full_text": "אדם אחד נפצע באורח קל הלילה (שישי) מירי לעבר רכבו סמוך לצומת יקיר שבשומרון. צוותי מד\"א-ירקון שהוזעקו למקום טיפלו בפצוע, שנשרט קלות משברי זכוכית, ופינו אותו לבית החולים בילינסון בפתח תקווה. לרכב נגרם נזק מהיריות.\nכוחות צה\"ל פתחו בסריקות בעקבות הפיגוע ובמהלכם פתח המחבל באש לעברם. קצין צה\"ל נפצע באורח בינוני ופונה לבית החולים בילינסון. המחבל נהרג ועל גופתו נמצא אקדח.\nהאזרח שנפצע, תושב קריית אונו, יצא מהיישוב יקיר והיה לבדו במכונית. כאשר הגיע לצומת יקיר, נורו לעברו כמה יריות, ככל הנראה ממארב.\nהקליעים פגעו במכונית ובשמשה וכתוצאה מהשברים הוא נפצע. הוא המשיך בנסיעה עד שהגיע לכניסה ליקיר והזעיק עזרה.\n\"הנהג היה המום וסבל מפציעות קלות משברי זכוכית\", סיפר ל-ynet חובש מד\"א, יוסי רוזנברג. \"טיפלנו בו במקום ולמקום הגיעה רופאה שבדקה אותו והמליצה לפנותו לבית חולים\".\nלזירת הפיגוע הגיעו כוחות צבא שפתחו בסריקות ותיחקרו את הפצוע לגבי הנסיבות. הוא סיפר כי להם כי כשהבין שיורים עליו, העדיף להמשיך לנסוע וייתכן שזה מה שהציל את חייו. הוא התקשר נסער ונרגש לבני משפחתו וסיפר להם כיצד חייו ניצלו.\nמנהל מד\"א-ירקון, תת-מגן גיל מושקוביץ, סיפר ל-ynet: \"קיבלנו דיווח על אירוע ירי בצומת יקיר, למקום שוגרו שלושה אמבולנסים ממוגני ירי. הצוות הראשון איתר אזרח שנפגע מירי שבוצע לעבר רכבו. הוא טופל ופונה לבית חולים\".\nביום רביעי שעבר נהרגו שלושה אנשים ועשרות נפצעו\nברחוב יפו בירושלים. תושב מזרח ירושלים, שעלה על דחפור והחל לפגוע בהולכי רגל, מכוניות ואוטובוסים, נעצר רק לאחר שחייל ושוטר יס\"מ ירו בו למוות. היום קבעה משטרת ירושלים, בתום תחקיר הפיגוע, כי שלושת ההרוגים נדרסו למוות לפני שהמחבל נורה לראשונה.\nלפני כשלושה שבועות,\nבפיגוע ירי בוואדי סמוך להתנחלות נווה צוף (חלמיש), צפונית מערבית לרמאללה. חמישה מתנחלים מאזור קריית ארבע נתקלו בשני מחבלים שפתחו לעברם באש. אחד מהם נפצע באורח קשה, אחד באורח בינוני ואחד באורח קל.\nב-6 במרס נרצחו שמונה בני אדם\nבשכונת קריית משה בירושלים. מחבל שנכנס למקום פתח באש לעבר תלמידי הישיבה שלמדו בספריה, ונעצר רק כשנורה למוות על-ידי קצין צה\"ל בחופשה. כמו בפיגוע הדריסה ברחוב יפו, גם במקרה זה המחבל היה תושב מזרח ירושלים."}
{"article_id": "0,7340,L-3624184,00.html", "header_title": "אזרח ישראלי נורה בכפר בשומרון; מצבו בינוני", "full_text": "אזרח ישראלי נפצע בצהריים (יום ב') באורח בינוני לאחר שנורה מרגלו ובחזהו על-ידי פלסטיני סמוך להתנחלות קדומים שבשומרון. צוות מד\"א-ירקון שהוזעק למקום פינה את הפצוע לקבלת טיפול במרפאת קדומים ומשם הוא פונה במסוק לבית חולים. ככל הנראה מדובר בניסיון שוד.\nמחקירה ראשונית עולה כי הנהג הישראלי נכנס לכפר הפלסטיני אל-פונדוק, הנמצא סמוך לקדומים, ככל הנראה על מנת לערוך קניות. שני פלסטינים ניסו לגנוב את רכבו אך הישראלי התנגד לכך. בשלב זה ירו הפלסטינים בישראלי פעמיים, גנבו את הרכב ונמלטו מהמקום. הפצוע הצליח להגיע באופן עצמאי לצומת קדומים, שם זכה לטיפול רפואי ראשוני.\nכוחות צבא ומשטרה פתחו בסריקות אחר הרכב הנמלט. במשטרה העריכו כי מדובר באירוע על רקע פלילי ולא לאומני. בצה\"ל שבו והדגישו כי חל איסור על כניסת אזרחים ישראלים לשטח A והכניסה לשטחי B מסוכנת ומומלץ להימנע ממנה.\nלפני כארבעה חודשים\nישראלי באורח קל מירי לעבר רכבו סמוך לצומת יקיר שבשומרון. האיש נפצע קלות משברי זכוכית ופונה לבית החולים בילינסון בפתח-תקווה.\nלרכב נגרם נזק מהיריות. במהלך סריקות שערכו כוחות הביטחון, פתח המחבל לעברם באש. במהלך התקרית נפצע קצין צה\"ל באורח בינוני ואילו המחבל נהרג.\nשלושה שבועות קודם לכן, נפצעו שלושה מטיילים\nבוואדי\n\t סמוך להתנחלות נווה צוף (חלמיש), צפונית-מערבית לרמאללה. התקרית אירעה בעת שחמישה מתנחלים מאזור קריית-ארבע נתקלו בשני מחבלים שפתחו לעברם באש. אחד מהמתנחלים נפצע באורח קשה, אחד באורח בינוני ואחד באורח קל."}
{"article_id": "0,7340,L-3689876,00.html", "header_title": "סוכל פיגוע: מכונית ממולכדת בלב המפרץ", "full_text": "מכונית ממולכדת במספר מטענים הוחנתה ליד קניון לב המפרץ. חבלני המשטרה ניטרלו במשך כל שעות הערב (שבת) את המטענים. החבלנים הוזעקו למקום בעקבות פיצוץ שנשמע ממכונית סובארו B4 כהה, השייכת לתושבת ירושלים, בחניון החיצוני של הקניון.\nלחבלנים התברר כי חלק ממטען גדול התפוצץ, ואילו חלקו נותר שלם. כמו כן נמצאו סביבו מטענים נוספים. המשטרה פינתה את הקניון, מחשש לפגיעה באזרחים.\n(צילום: שי וקנין)\nמפקד המחוז הצפוני במשטרה, ניצב שמעון קורן, קיים תדרוך במקום הארוע: \"סמוך לשעה 20:30 הערב נשמע פיצוץ בסמוך לקניון לב המפרץ. הפיצוץ הביא להזרמת כוחות משטרה גדולים ובמהלך חיפוש התגלו מספר מטעני חבלה נוספים בתוך הרכב. עסקנו בסריקות נרחבות על מנת למצוא את האדם שהחנה את הרכב ובמקביל פעלו החבלנים לנטרול המטענים הנוספים שהתגלו ברכבים. אנו בודקים מול שירות הביטחון הכללי את הנושא וההערכה כעת היא שמדובר במטען חבלה שהונח על רקע פח\"עי\".\nמפקד משטרת מרחב חוף, תת-ניצב רוני עטיה, התייחס להנחת המטען: \"הפיצוץ הראשון שנשמע גרם רק לחלק מחומר הנפץ להתפוצץ. חשוב להדגיש שמדובר בחניון חיצוני ולא באחד מהחניונים התת-קרקעיים או העיליים של הקניון, לכן הרכב הזה לא עבר בידוק ביטחוני והמטען לא התגלה מבעוד מועד. המטען שנמצא גדול מאוד שיכול היה לגרום לנזק רב לנפש ולרכוש. אנו צפויים לערוך הערכת מצב מול הנהלת הקניון הזה ומול קניונים נוספים באזור על מנת לגבש נהלים לגבי העתיד. רישומי הרכב מראים כי הבעלים של הרכב היא תושבת העיר ירושלים וכעת אנו בודקים אם הרכב עדיין בבעלותה וכן מי החנה אותו במקום\".\nקניון לב המפרץ פונה מרוב המבקרים. במקום היו באותה השעה אלפי מבקרים. הוקם חפ\"ק שכלל עשרות כלי רכב משטרתיים, מכבי אש ואמבולנסים. מסוק משטרתי ריחף ממעל. כביש ההסתדרות נסגר לתנועה לשני הכיוונים ובמקום נוצרו עומסי תנועה כבדים.\nארגון בשם \"חופשיי הגליל\" קיבל אחריות לאירוע, אך אמינותו שנויה במחלוקת, ובעבר כבר קיבל אחריות גם למעשים פליליים כמו רצח השופט עדי אזר.\nביום ראשון שעבר נרצחו שני שוטרים\nסמוך ליישוב משואה שבבקעת הירדן. המחבל או המחבלים פתחו באש מטווח קצר לעבר הרכב שבו נסעו השוטרים לכיוון דרום. הנהג איבד שליטה וסטה לצד הדרך. נהג רכב צבאי שנסע במקום גילה את המכונית בצד הדרך. בידי מערכת הביטחון תשע התרעות ממוקדות על כוונת ארגוני מחבלים לבצע פיגוע. הן מצטרפות לעוד עשרות התרעות."}
{"article_id": "0,7340,L-3723434,00.html", "header_title": "אבו מאזן: צריכה להיות תזוזה בתהליך עד יולי", "full_text": "נשיא הרשות הפלסטינית, מחמוד עבאס (אבו מאזן) אמר היום (שבת) כי מתנהלים מגעים קדחתניים כדי לבדוק את האפשרות לחידוש המשא ומתן מול ישראל. אבו מאזן אמר את הדברים במסיבת עיתונאים שקיים בקהיר, לאחר פגישתו עם הנשיא המצרי חוסני מובארק.\nראש הרשות הגיע לקהיר\nעם הנשיא האמריקני, ברק אובמה.\nאבו מאזן אמר כי הבעיה כעת היא שהצד הישראלי לא גיבש עדיין את תפיסתו ואת עמדתו המדינית. \"נמסר לנו כי הדבר יקרה בקרוב\", אמר לכתבים.\n\"זה יקרה לא בתוך חודשים, אלא בתוך שבועות, מה שאומר שעד תחילת יולי צריך לקרות משהו בעניין הזה\", אמר אבו מאזן שלא הבהיר האם מדובר בקציבת מועד לתחילתו של המשא ומתן עם ישראל, ומה יקרה אם המהלך יתעכב מעבר למועד שבו נקב.\nראש הרשות סיפר כי דן עם נשיא ארה\"ב בעקרונות התהליך המדיני וכן בפעילות הישראלית כמו ההתנחלויות, הפוגעת בתהליך. הנשיא אובמה חזר בפגישת השניים על דרישתו מישראל להפסיק את הבנייה בהתנחלויות, אך באותה נשימה דרש גם מהפלסטינים ומדינות ערב לעמוד בהתחייבויותיהם.\nבמסיבת עיתונאים משותפת שהתקיימה לאחר פגישתם, אמר\nהנשיא האמריקני שהוא בטוח שממשלת ישראל תבין שפתרון שתי המדינות הוא אינטרס ביטחוני שלה. בד בבד הוא הדגיש כי אין בכוונתו לשרטט \"לוח זמנים מלאכותי\" להקמת מדינה פלסטינית, אך הבהיר כי \"אין מקום לבזבוז זמן\".\nאמש\nכי הארגון מאוכזב מתוצאות הפגישה בין אובמה ואבו מאזן. \"לא ייצא ממנה כל דבר חדש\", אמר דובר התנועה, פאוזי ברהום. לדבריו, אבו-מאזן לא נאמן לאינטרס הפלסטיני והמחויבות שלו היא למפת הדרכים - שאחריה תהפוך הרשות לזרוע ביטחונית של ישראל, שתחסל את ארגוני ההתנגדות ותמשיך את הפילוג הפנים פלסטיני."}
{"article_id": "0,7340,L-3558160,00.html", "header_title": "פיגוע ירי בגדה: 3 מטיילים נפצעו ליד נווה צוף", "full_text": "שלושה מטיילים נפצעו בצהריים (יום ו') בפיגוע ירי בוואדי סמוך להתנחלות נווה צוף (חלמיש), צפונית מערבית לרמאללה. האירוע התרחש כאשר חמישה מתנחלים מאזור קרית ארבע יצאו לטיול באזור ונתקלו בשני מחבלים שפתחו לעברם באש. אחד המטיילים נפצע קשה, שניים אחרים נפצעו בינוני וקל. הם פונו במסוק לבית החולים \"שיבא\" בתל השומר.\nהמטיילים שסיירו באזור ואדי זרקא התקשרו מיד אחרי תקרית הירי למוקד החירום של קריית-ארבע. בהמשך הם ניסו במהלך ארבעים דקות לכוון את כוחות ההצלה אל המקום בו הם נמצאים. ככל הנראה, הצליח אחד המטיילים להשיב אש לעבר המחבלים, שנמלטו מזירת האירוע. לאחר מכן הגיש המטייל, חובש במד\"א, סיוע לפצועים - בעזרת מוקד החירום של קרית ארבע.\nלאחר התקרית התחבאו המטיילים מחשש שהמחבלים ישובו למקום ויתקפו אותם. רק אחרי 40 דקות הצליחו כוחות ההצלה להגיע למטיילים ולהעניק להם טיפול ראשוני ממנו עולה כי אחד מהם סובל מפגיעה ברגלו, אחר נפגע בבטן והשלישי בגב. מסוק של מד\"א, שאמור לפנות את הפצועים, התקשה לנחות בשטח הוואדי ורק כעבור כשעה וחצי הם פונו לבית החולים.\nכוחות של הצבא החלו בסריקות אחרי המחבלים. מצה\"ל נמסר כי עדיין לא ברור אם המחבלים הגיעו ברכב או ברגל. \"כרגע אנו עסוקים בטיפול בפצועים, בפינוים המהיר ובסריקות אחר המחבלים\", אמר גורם בצה\"ל, \"אנחנו נגיע ונשים ידינו על המחבלים\".\nהתקרית הזו מגיעה יום אחד בלבד אחרי שישראל וארגוני הטרור הגיעו להסכמה על\n.\n\t מאז ההחזרה על הרגיעה אתמול נרשם שקט ולא נורו קסאמים או פצמ\"רים על יישובי הנגב.\nבסוף 2007\nבשירות סדיר,\nטוראי אחיקם עמיחי (20) וסמל דוד רובין (21), מאש שנורתה לעברם בנחל תלם שבאזור חברון. עמיחי ורובין - תושבי קריית-ארבע - טיילו בעת שהיו בחופשה.\nהם ירדו למעיין, ובשלב מסוים נתקלו במחבלים. במקום התפתחו חילופי אש, שבהם נהרג מחבל ומחבל אחר נפצע קשה. בחילופי אש שהיו לאחר מכן, הצליחו המחבלים שנותרו לרצוח את החיילים."}
{"article_id": "0,7340,L-3487753,00.html", "header_title": "טיול שהפך לקרב: שני חיילים נרצחו, מחבל נהרג", "full_text": "שני חיילי צה\"ל בשירות סדיר, טוראי אחיקם עמיחי (20) וסמל דוד רובין (21), נרצחו בצהריים (יום ו') מאש שנורתה לעברם בנחל תלם שבאזור חברון. מפרטים שנאספו במערכת הביטחון מתברר כי השניים השיבו באש לעבר המחבלים - כנראה ארבעה במספר. הם הצליחו להרוג את אחד המחבלים, ולפצוע קשה מחבל נוסף. בצה\"ל מחפשים אחר שני מחבלים נוספים בחוליה, שייתכן כי נפצעו באירוע. אחיקם שירת ביחידת \"שלדג\" ורובין שירת בשייטת 13.\nעמיחי ורובין - תושבי קריית-ארבע - טיילו בעת שהיו בחופשה. הם נפגעו קשה, ובסופו של דבר מתו מפצעיהם. רופא צבאי קבע את מותם. בצאת השבת יובאו השניים למנוחות.\nהאירוע החל מעט אחרי 12:00 בצהריים. החיילים ירדו למעיין, ובשלב מסוים נתקלו במחבלים. במקום התפתחו חילופי אש, שבהם נהרג מחבל ומחבל אחר נפצע קשה. בחילופי אש שהיו לאחר מכן, הצליחו המחבלים שנותרו לרצוח את החיילים.\nאחת המטיילות בקבוצה התחבאה בתחילת האירוע, וכך ניצלו חייה. היא התקשרה למוקד הביטחון בקריית ארבע ודיווחה: \"פגעו בנו, יש פה שני ישראלים פצועים אנושות\".\nהמטיילת התקשתה למסור מיקום מדויק, ועם קבלת הדיווח ניסו גורמי ביטחון לאכן את הטלפון הנייד שלה, כדי לאתר את מיקום הנפגעים. בסופו של דבר - הסריקות נמשכו יותר משעה. בד בבד חשו למקום צוותי זק\"א. הפלסטינים מסרו כי חיילים סורקים כפרים באזור הפיגוע. מסוק מסייע לכוחות שבשטח. הג'יהאד האיסלאמי הודיע כי חוליה של הזרוע הצבאית, פלוגות אל קודס, קיבלה אחריות לפיגוע.\nאלי רוזנברג, מתנדב הצלה איו\"ש ומד\"א הגיע לזירת הפיגוע וסיפר ל-ynet: \"קיבלנו דיווח על קבוצה של מטיילים שירו עליהם סמוך לגשר חלחול. הגענו למקום; בהתחלה, מכיוון גשר חלחול לא מצאנו דבר, אבל אז הגיע דיווח כי אזרחית שנמצאת במקום הצליחה לדווח על מיקומם ודיווחה שהגיעו למקום דרך ואדי שאינו מיועד לנסיעת כלי רכב. אחרי שירדנו מהרכב הלכנו ברגל כשני קילומטרים.\n\"הגענו למקום, וראינו שני יהודים פצועי ירי. נאלצנו לקבוע את מותם. בזירה היה מחבל הרוג. הבחורה בכתה והייתה היסטרית. היא לא נפצע, אך לקתה בחרדה. היא סיפרה שהם טיילו ליד המעיין והיה שם רכב שהסתובב במקום כמה פעמים. בשלב מסוים הרכב ירד לעברם, ויושביו שלפו כלי-נשק וירו. האזרחית סיפרה עוד כי החיילים במקום השיבו באש\".\nגורמים פלסטינים העריכו שהפיגוע בוצע בידי חוליה משותפת של חמאס והג'יהאד האיסלאמי. לדבריהם, פלסטיני אחד נהרג באזור התקרית בנסיבות לא ברורות ופלסטיני נוסף נהרג במהלך מרדף שביצעו חיילי צה\"ל ליד בית כחל. לדיווח זה אין אישור מגורמים ישראלים.\nמועצת קריית ארבע\nבשותפות לרצח שני המטיילים הישראלים בנחל תלם שבאזור חברון. \"מי שמשחרר מחבלים ונותן להם נשק, לא חייב ללחוץ על ההדק כדי להפוך לשותף\", אמרו בקריית ארבע.\nבמקביל לאירוע הזה דווח על פלסטיני שנהרג ופלסטיני נוסף שנפצע קשה. ייתכן שהם נפגעו בריב חמולות.מוקדם יותר היום עצרו חיילי צה\"ל פלסטיני שהגיע למחסום, סמוך ליישוב היהודי בחברון, כשהוא חמוש בסכין. החיילים החרימו את הסכין והעבירו את הפלסטיני לטיפול המשטרה.\nלפני קצת יותר מחודש\n,\n\t תושב שבי שומרון בן 29, בפיגוע ירי, סמוך לפונדוק באזור ההתנחלות קדומים בשומרון. לכוחות ההצלה הגיע דיווח על פצוע בתאונת דרכים. כשהגיעו למקום גילו את זולדן כשהוא סובל מפצעי ירי קשים. המחבל או המחבלים ירו מרכב חולף. צוותי מד\"א ירקון הוזעקו למקום והחלו לבצע פעולות החייאה בזולדן, אך בסופו של דבר נאלצו לקבוע את מותו."}
{"article_id": "0,7340,L-3723274,00.html", "header_title": "חמאס: מאוכזבים מפגישת אובמה ואבו-מאזן", "full_text": "בחמאס אמרו אמש (ו') כי הם מאוכזבים מתוצאות ה\nבין נשיא ארצות-הברית ברק אובמה לנשיא הפלסטיני אבו-מאזן, כי \"לא ייצא ממנה כל דבר חדש\" - כך אמר דובר התנועה, פאוזי ברהום.\nדובר חמאס אמר כי תנועתו התאכזבה, בעיקר מכך שהנשיא הפלסטיני הביע את הסכמתו למפת הדרכים \"אותה דחו הפלגים הפלסטינים\". הוא הוסיף כי אבו-מאזן לא נאמן\nלאינטרס הפלסטיני והמחויבות שלו היא למפת הדרכים - שאחריה תהפוך הרשות לזרוע ביטחונית של ישראל, שתחסל את ארגוני ההתנגדות ותמשיך את הפילוג הפנים פלסטיני. לדבריו, כל הארגונים דוחים את מפת הדרכים, פרט לאבו-מאזן.\nברהום ציין כי תקוותיו של אובמה \"אינן מספיקות וחסרות טעם, בעיקר לצד ההחמרה מצד ישראל בחיסולים, מעצרים, גזילת אדמות והמצור על רצועת עזה\". הוא גם התייחס לנושא הפנים פלסטיני: \"מה שאבו-מאזן עושה, המעצרים הפוליטיים, עצירת הדיאלוג, הקמת ממשלה לא לגיטימית בגדה המערבית... אין לו שום דבר שיכול להביא להצלחת הדיאלוג ואין לסמוך עליו בנוגע לאינטרס הפלסטיני\".\nמנגד, בפתח היו דווקא\n.\n\t האחראי הפלסטיני על המשא-ומתן, סעיב עריקאת, אמר: \"הפלסטינים מעודדים מהמחויבות שהראו אובמה וממשלו לשלום במזרח התיכון. הקמת מדינה פלסטינית בת-קיימא, שחיה בשלום ובביטחון לצד ישראל, ופתרון צודק לנושא הפליטים הפלסטינים, יובילו למזרח תיכון בטוח ויציב יותר\".\nבמקביל, פורסם אתמול בבוקר ב\"וושינגטון פוסט\" ראיון שנערך עם הנשיא הפלסטיני לפני פגישתו עם אובמה. מהראיון עולה שהפלסטינים מקווים שהלחץ האמריקני על ראש הממשלה, בנימין נתניהו, להקפיא התנחלות - דבר שבלתי אפשרי בממשלה הנוכחית - והוא יוביל בסופו של דבר להחלפתו. עם זאת, גורמים אמריקנים מעריכים שהדבר ייקח שנים. אבו-מאזן אמר כי עד שלא יענו דרישותיו - אין לו כוונה לחדש את המשא ומתן עם ישראל.\nבראיון לג'קסון דיהל, הוסיף אבו-מאזן כי אין בכוונתו לסייע גם לשליח האמריקני למזרח התיכון, ג'ורג' מיטשל, בהידברות עם מדינות ערב.\n\"אנחנו לא יכולים לדבר על הסכם עם מדינות ערב עד שישראל תקפיא את הבנייה בשטחים ותכיר בפתרון שתי המדינות. עד אז אנחנו לא יכולים לדבר עם אף אחד\".\nהנשיא הפלסטיני אמר עוד בראיון כי ראש הממשלה לשעבר, אהוד אולמרט, הראה לו מפה שבה תוקם מדינה פלסטינית על 97% משטחי הגדה המערבית. לדבריו, אולמרט לא הסכים לתת לו עותק מהמסמך. אבו-מאזן גילה כי ראש הממשלה לשעבר הסכים להחזרת אלפי פליטים פלסטינים לישראל."}
{"article_id": "0,7340,L-3657852,00.html", "header_title": "תקרית אש ראשונה מאז הפסקת האש", "full_text": "סמוך לשעה 7:30 בבוקר (יום א'), כחמש שעות וחצי לאחר\nבעזה נכנסה לתוקף, פתחו חמושים פלסטינים באש לעבר חיילי צה\"ל בצפון הרצועה. החיילים השיבו באש.\n:\nבמהלך הארוע שהתרחש סמוך לשכונת סג'עייה בעזה, ירו שני מחבלים פצצת מרגמה ואש מנשק קל לעבר כוח משוריין. שני המחבלים זוהו על-ידי מסוק קרב של חיל האוויר שתקף אותם וכיוון לעברם טנק שירה פגזים. אחד המחבלים נהרג והשני נפצע. אין נפגעים לכוחות צה\"ל. בצה\"ל מדגישים כי מדובר בירי תגובה לאחר שהחמושים פתחו באש, ולא בצעד התקפי.\nבמקביל, ממשיכה ישראל בהעברת סחורות לרצועה. 170 משאיות ועליהן דלק, מוצרי מזון ותרופות יוכנסו היום לרצועת עזה דרך מסופי הגבול.\nהלילה ב-2:00 נכנסה לתוקף הפסקת האש החד-צדדית עליה הכריז ראש הממשלה, אהוד אולמרט. הכלל המרכזי שקיבלו החיילים: הם יוכלו להשיב באש לעבר כל מקור ירי, בין אם כוון לעבר הכוחות בשטח ובין אם לעבר שטח מדינת ישראל. \"המבצע לא הסתיים, אלא נכנס לתקופת ביניים עם מאפייני פעילות אחרים, ובסיומה נדע לאן מועדות פנינו\", הסבירו גורמים צבאיים.\nבימים הקרובים יישארו כל הכוחות ברצועה ומחוצה לה בכוננות גבוהה, למקרה של הסלמה במצב. עם זאת, במקרה שבו יתייצב המצב, עשויים חלק מן הכוחות לצאת משטח הרצועה. לפי שעה, אין כוונה לשחרר את כוחות המילואים. בצה\"ל העריכו שחמאס יפר את הרגיעה, באופן זהיר, על מנת לבחון את מידת הרצינות של ישראל.\nראש הממשלה, אהוד אולמרט,\nכי \"חמאס הוכה קשות, הן במערכיו הצבאיים והן בתשתיות שלטונו. אם יחזור על התקפותיו הפרועות הוא יופתע שוב מנחת ידה של ישראל - אני לא מציע לו לנסות זאת. החמאס אינו חלק מההסדרה אליה הגענו. לארגוני טרור אין ולא יהיה חלק בהסכמים\".\nבתוך כך, הודיעו הפלסטינים כי הבוקר נמצאו ארבע גופות - שלוש באזור אל עטטרה ואחת סמוך לבית להיא. מדובר בפלסטינים שנהרגו בימים האחרונים במסגרת מבצע \"עופרת יצוקה\"."}
{"article_id": "0,7340,L-3473398,00.html", "header_title": "ישראלי נרצח בפיגוע ליד קדומים", "full_text": "עידו זולדן, תושב שבי שומרון בן 29, נרצח אמש (יום ב') בפיגוע ירי, סמוך לפונדוק באזור ההתנחלות קדומים בשומרון. לכוחות ההצלה הגיע דיווח על פצוע בתאונת דרכים. כשהגיעו למקום גילו את זולדן כשהוא סובל מפצעי ירי קשים. המחבל או המחבלים ירו מרכב חולף. צוותי מד\"א ירקון הוזעקו למקום והחלו לבצע פעולות החייאה בזולדן, אך בסופו של דבר נאלצו לקבוע את מותו.\nצה\"ל פתח בסריקות באזור הפיגוע במטרה לאתר את המחבל או המחבלים. עוצר הוטל על הכפר פונדוק. פלג \"צבא הבשורה\" של גדודי חללי אל-אקצה, הזרוע הצבאית של הפתח, קיבל אחריות על הפיגוע. אולם, גורם ביטחוני פלסטיני העריך בשיחה עם ynet כי חמאס הוא זה שעומד מאחורי הפיגוע. הגורם הזכיר כי חוליה של הארגון ניסתה לבצע פיגוע דומה סמוך לאריאל לפני כשבועיים.\nזולדן, נשוי לתהילה ואב לאהרון בן ה-3 ורחל בת השנה, הוא ממפוני חומש. הוא שירת כקצין בצנחנים ועבד כפועל בניין מתוך אידאל שיהודים צריכים לעבוד בבנייה. משפחתו ידועה מאוד בקדומים - אביו, נחמן זולדן, הוא אחד מקבלני הבנייה הגדולים ביש\"ע. בין היתר, בנה האב באפרת, קריית ארבע וקדומים. זולדן התגורר בחומש ופונה במהלך ההתנתקות.\nלאחר ההתנתקות היה זולדן פעיל בגרעין \"חומש תחילה\" ועלה לחומש במלאת שנתיים לפינוי. חבריו מעידים כי היה מהפעילים המסורים ביותר במטה. הוא אף התגורר בשכונה שנבנתה בשבי שומרון למען מפוני חומש. יוסי דגן, שכנו של זולדן בשכונת \"המגורשים\" (מפוני חומש ושא-נור - א.ו) שבשבי שומרון, סיפר ל-ynet: \"אם היינו מחפשים דמות של יהודי מושלם ואמיתי זה עידודי. מאז שגורש מחומש לא הפסיק לחשוב איך לחזור ולבנות את היישוב מחדש. הוא היה ממקימי \"חומי תחילה\" ומשך אחריו את כולם לקדימה\".\nלדברי דגן, זולדן היה \"אדם מושלם. מעזרה לכל חבר מתי שרק צריך ברמה האישית וגמילות חסד עם עולים חדשים ועד להקפצה ב-2:00 כשנתקעים בחומש בלי שומר, או שצריך להקפיץ שלוש פעמים ביום אנשים מחומש הלוך וחזור. תמיד עידודי שם בכל דבר\".\nהפראמדיק אורן עדי שהגיע מביתו הבין עד מהרה שהפצוע הוא גבר שאותו הוא מכיר היטב. אשתו של זולדן היא חברה של אשתו. \"הגעתי למקום. אנשים שנסעו ברכב מאחוריו הספיקו לעצור ולהוציא אותו מתוך הרכב. מיד זיהיתי את פניו. התחלנו לטפל בו, והוא היה ללא דופק וללא נשימה. התחלנו בפעולות החייאה. היו לו פגיעות של קליעים בצוואר ובחזה, והיו פגיעות נוספות ברכב. התחלנו במאמצי החייאה, אך לבסוף רופא קבע את מותו\".\nלדברי עדי, לא פעם יצא לו לטפל בפגיעות באנשים שהוא מכיר מהשומרון. הפעם מדובר בהיכרות קרובה במיוחד. \"תוך כדי החייאה ביצעתי את העבודה כמו שהכשירו אותי, וכמו שלימדו אותי. רק בסוף, כשנקבע מותו, אפשר היה להזיל דמעה\". עדי סיפר כי ההרוג נסע במכונית מסוג סובארו לבדו. בתוך הרכב נמצאו הכיסאות של ילדיו הקטנים.\nחיים זייד, מתנדב במד\"א וב\"הצלה יהודה ושומרון\" המתגורר בקדומים, הגיע לזירת הפיגוע וסיפר ל-ynet: \"בהתחלה חשבו שמדובר בתאונה, כי האוטו עמד על גל אבנים. כאשר הגיע הכונן הראשון למקום וניסה להוציא את הנהג, הוא הבחין שמדובר בפצוע ירי. הגענו למקום וראינו שהנהג פצוע מירי בחלק העליון של גופו. הוא לא היה בהכרה.\n\"היו לו לפחות ארבע פגיעות של ירי שראינו. התחלנו לבצע בו החייאה, אבל לצערי רופא צבאי שהגיע למקום קבע את מותו\". לדברי זייד, על הרכב שנורה נראו סימני פגיעה בצדו של הנהג.\nראש מועצת קדומים לשעבר, דניאלה וייס, הגיעה בלילה למקום הפיגוע ולאחר מכן לבית משפחת הנרצח: \"אינני יכולה להתעלם מההקשר הפוליטי\", אמרה ל-ynet, \"ביום שבו משחררים מאות מחבלים ובימים שבהם מכריזים על ויתורים על חלקים מארץ ישראל - הערבים מרימים ראש. התוצאה היא הפיגוע הקשה שאירע בערב ליד קדומים\".\nממועצת יש\"ע נמסר בתגובה לפיגוע: \"פיגוע הירי הרצחני הוא פרי ביאושים של השחרור הסיטונאי של מחבלים. מועצת יש\"ע קוראת לממשלה להתעשת, לחזק את ביטחון אזרחי המדינה ולהפסיק לעשות מחוות שמעניקות פרס לטרור\".\nממטה \"חומש תחילה\" נמסר כי \"אנו אבלים על הרצחו של חבנרו מגרעין חומש. אנו מאשימים את הממשלה בשותפות ברצח, לאחר שהכשירה את התנאים לכך בשחרור מחבלים, ציודם בנשק והשקעת משאבים בדיכוי יהודי יו\"ש\".\nשר הביטחון, אהוד ברק, הזהיר מוקדם יותר בישיבת סיעת העבודה שלקראת ועידת אנאפוליס, שיש להיות מוכנים לכל תרחיש שיקרה לקראת ועידת אנאפוליס, אם מכיוון חמאס, ואם מכיוון חיזבאללה. ערב ועידת אנאפוליס, יש בידי מערכת הביטחון חמש התרעות ממוקדות על כוונת מחבלים לבצע פיגועים. בנוסף יש עוד עשרות התרעות כלליות. משטרת ישראל מקיימת דיונים שוטפים והערכות מצב ובקרוב יוכרע האם תועלה הכוננות לקראת הוועידה ומתי."}
{"article_id": "0,7340,L-3723107,00.html", "header_title": "מכונת השטיפה של אובמה", "full_text": "נשיא ארצות הברית, ברק אובמה, הוא מכונה פוליטית משוכללת למדי. הוא חזר אתמול (ה') לוושינגטון ממסע של יומיים בלוס אנג'לס ולאס וגאס, ותוך פחות משעה אחרי ששב לבית הלבן -  צלל לעומק הנושא המזרח-תיכוני ב\n,\n\t מחמוד עבאס (אבו מאזן).\nפוליטיקה זה שם המשחק. אובמה יודע שגם בסיפור של המזרח התיכון עליו להפגין כישורים של להטוטן פוליטי מיומן - וקודם כל לשמור על תמיכת יהודי ארצות הברית,\nשבשלב זה מעניקים לו רוח גבית בקידום חזון שתי המדינות לשני העמים. הם מאמינים שכך ישמרו בטווח הארוך על אופיה היהודי והדמוקרטי של ישראל.\nפוליטיקה היא העניין גם הרחק מוושינגטון. אובמה מודע היטב למעמדו הפוליטי החלש של אבו מאזן בביתו, וביקש לשלוח אותו מחוזק לרמאללה. בין היתר, הוא דאג לשבח אותו על כך שאינו מוכן להתפשר על ממשלת אחדות עם חמאס, הארגון שאינו מכיר בישראל. זוהי כמובן דרישה אמריקנית מהרשות הפלסטינית.\nבשיחתו עם אבו מאזן הפגין הנשיא אובמה איזון מוחלט בתביעותיו משני הצדדים: הפסקת ההתנחלויות של ישראל מול הפסקת האלימות הפלסטינית, זוהי המשוואה שחייבת לדעתו להתקיים. בלעדיה לא יהיה תהליך מדיני.\nאובמה לא חסך מהפלסטינים שום דרישה, ואת התביעה לחיסול הטרור עטף במילים יפות כמו שהוא יודע: \"הכרחי להמשיך בצעדי בטחון בגדה המערבית שעבאס התחיל לנקוט יחד עם גנרל דייטון\". זהו הגנרל האמריקני שמכשיר את כוחות השיטור הפלסטינים להשליט חוק וסדר בגדה. אבל הנשיא האמריקני הבהיר ש\"צריך שיהיה לישראל אמון כלשהו שננקטים אמצעי הבטחון בגדה, כדי שנוכל לקדם את התהליך\"."}
{"article_id": "0,7340,L-3487805,00.html", "header_title": "מועצת קריית ארבע: הממשלה שותפה לרצח", "full_text": "יו\"ר מועצת יש\"ע, דני דיין, מפנה אצבע מאשימה לממשלה\nשבו נרצחו שני חיילי צה\"ל ליד חברון. בשיחה עם ynet, אמר דיין כי \"ללא שום ספק מאז שממשלת ישראל החלה לשחרר מחבלים כמחווה לאבו מאזן, התחדשו מעשי הרצח כלפי יהודים. לכן ממשלת ישראל לא יכולה לרחוץ בניקיון כפיים. מדיניותה היא זו שגרמה להתגברות הטרור\".\nדיין הוסיף: \"אנו דורשים מהממשלה לחדול מהדרך של שחרור מחבלים, לפזר מיד את ועדת השרים המיוחדת שהוקמה על מנת לדון בהגמשת הכללים של דם על הידיים ולחזור ולחזק את ביטחון אזרחי ישראל במקום הניסיון הפתטי לחזק את ראש הרשות הפלסטינית\".\nמועצת קריית ארבע האשימה את הממשלה בשותפות לרצח: \"מי שמשחרר מחבלים ונותן להם נשק, לא חייב ללחוץ על ההדק כדי להפוך לשותף\". גם בוועד רבני יש\"ע הגיב בזעם: \"כל כוונה ותוכנית לוותר על חלקי ארץ ישראל מתפרשת כחולשה וכניעה ומובילה ישירות לרצח יהודים. האויב הערבי מבין רק כוח, עוצמה ונחישות. ממשלה יהודית צריכה לגרש מתוכה את אויביה וליישב במקומם יהודים\".\nח\"כ אריה אלדד (האיחוד הלאומי) אמר כי \"הרצח בדרום הר חברון הוא התשובה הערבית לכניעה באנאפוליס ולתוכנית פינוי פיצוי של הממשלה. ככל שתתגבר הכניעה לטרור הפלסטיני, כך יישפך יותר דם יהודי. וכפי שהזהרנו, דמם של הנרצחים יהיה בראש חברי הממשלה, שמובילה לכניעה\".\nיו\"ר המפד\"ל, ח\"כ זבולון אורלב, אמר כי: \"מתברר כי הטרור לא מתחשב בתהליכים המדיניים הוירטואליים של הממשלה. הפיגוע הוא עוד הוכחה שאבו מאזן לא שולט בשטח ואין שום טעם להגיע איתו להסדרים. התשובה העיקרית לטרור היא בראש ובראשונה לעקור אותו מן השורש בלי שום הנחות ופשרות\"."}
{"article_id": "0,7340,L-3722796,00.html", "header_title": "קלינטון: לעצור בנייה בהתנחלויות ללא יוצאי דופן", "full_text": "\"אנחנו מעודדים מהצהרתו של ראש הממשלה נתניהו על חידוש שיחות השלום ומקווים לשמוע את אותו הדבר ממחמוד עבאס\", כך אמר הערב (ד') דובר הבית הלבן, רוברט גיבס, לקראת פגישתו של אבו מאזן עם הנשיא, ברק אובמה, מחר. מזכירת המדינה האמריקנית, הילרי קלינטון, אמרה כי הנשיא מעוניין בהקפאת הבנייה בכל ההתנחלויות - ללא יוצאי דופן.\nממשל אובמה מגביר את פעילותו סביב התהליך המדיני במזרח התיכון. מזכירת המדינה קלינטון אירחה היום את שר החוץ של מצרים, אחמד אבו אל-רייט, ואת ראש המודיעין המצרי, עומר סולימאן. היא סעדה איתם את ארוחת הצהריים ודנה עימם בשורת נושאים. התכנון המקורי היה לארח את הנשיא חוסני מובארק, אך זה\nאת השתתפותו בשל מות נכדו.\n(צילום: AFP)\nבמהלך הפגישה אמרה קלינטון כי היא עובדת קשה כדי להביא לחידוש המו\"מ לשלום בערוץ הפלסטיני וכי השליח המיוחד, ג'ורג' מיטשל, העביר בימים האחרונים הצעות ספציפיות לצדדים בנוגע לגיבוש צעדים בוני אמון. מיטשל נועד אתמול באירופה עם נציגיו של ראש הממשלה, בנימין נתניהו.\n\"אנחנו מתכוונים להציג הצעות מאוד ספציפיות לישראלים ולפלסטינים, זה מה שסנאטור מיטשל עושה בימים האחרונים. אנחנו נאמר למממשלות ערביות מה אפשר לצפות מהן במסגרת הצעדים בוני האמון ועל-מנת שניתן יהיה ליצור אווירה טובה לקבלת החלטות. נעבוד בשיתוף פעולה עם שותפות כמו מצרים כדי להביא לגישה שתוביל לפיתרון של שתי מדינות. אנחנו רק בתחילתו של התהליך\", הוסיפה.\nעם זאת, מזכירת המדינה היתה חדה וברורה בקשר לדרישות האמריקניות מישראל. \"בכל הקשור להתנחלויות, הנשיא היה מאוד ברור כשראש הממשלה נתניהו היה כאן. הוא רוצה לראות עצירה של ההתנחלויות, לא חלק מההתנחלויות, לא מאחזים, לא גידול טבעי. אנחנו חושבים שזה הדבר הטוב ביותר לטובת התהליך שאנחנו מעורבים בו ואנחנו מתכוונים ללחוץ בנקודה זו\".\nקלינטון תארח הלילה את הנשיא הפלסטיני, מחמוד עבאס (אבו מאזן), לקראת פגישתו מחר עם הנשיא, ברק אובמה, בבית הלבן. אחד הנושאים שצפוי לעלות הוא התבטאויות של בכירים פלסטינים שאמרו באחרונה כי אבו מאזן לא יחדש את תהליך השלום עד שישראל תקפיא את הבנייה בהתנחלויות ותכיר בחזון שתי המדינות לשני העמים. בוושינגטון לא אהבו לשמוע את ההקשחה הפומבית של הפלסטינים, בזמן שאובמה מנסה לשכנע את הצדדים לנקוט צעדים בוני אמון.\nפרנסי הממשל האמריקני חשים כי ראש הממשלה, בנימין נתניהו, התחיל לעשות את חלקו בעסקה, בין היתר, בזכות\nמאחזים בלתי חוקיים והצהרתו\nכי יכבד את הסכמי העבר. גורמים אמריקנים אומרים כי ניתן להבחין בקצה חוט של מערכת היחסים הנרקמת עם נתניהו, שנציגיו נועדו אתמול בלונדון עם השליח המיוחד למזרח התיכון, ג'ורג' מיטשל.\nקלינטון מתכוונת ללבן את הנושא בפגישתה עם אבו מאזן. דובר מחלקת המדינה, איאן קלי, אמר הערב לפני הפגישה כי ארה\"ב ממשיכה \"במחויבותהּ לשלום במזרח התיכון ולפתרון שתי המדינות\". קלי נשאל על\nשל הנשיא אובמה בסעודיה בשבוע הבא, והשיב: \"סעודיה ממלאה תפקיד חשוב. אנחנו רוצים לנקוט בגישה אזורית לנושא של שלום בר-קיימא בין ישראל והפלסטינים\"."}
{"article_id": "0,7340,L-3723148,00.html", "header_title": "הפלסטינים מרוצים: חזון משותף עם אובמה", "full_text": "משא ומתן עדיין אין, אבל האחראי עליו בצד הפלסטיני מביע אופטימיות בעקבות\n(יום ו') בוושינגטון בין נשיא ארצות הברית, ברק אובמה, לנשיא הרשות, אבו מאזן. לצד התקווה, סאיב עריקאת הדגיש את דברי אובמה על הצורך להימנע מעיכובים ואמר ש\"תהליך השלום חי על זמן שאול\".\n\"הפלסטינים מעודדים מהמחויבות שהראו אובמה וממשלו לשלום במזרח התיכון\", צוטט עריקאת בסוכנות הידיעות הפלסטינית הרשמית \"מען\".\nלדבריו, \"הקמת מדינה פלסטינית בת-קיימא, שחיה בשלום ובביטחון לצד ישראל, ופתרון צודק לנושא הפליטים הפלסטינים, יובילו למזרח תיכון בטוח ויציב יותר\".\nכמו ישראל לפניו - בעקבות פגישת אובמה עם נתניהו - עריקאת ביקש להזכיר ש\"לאמריקנים ולפלסטינים יש אינטרס משותף\". בשונה מראש הממשלה, אצל הפלסטינים מדובר על \"אותו החזון לשלום המבוסס על פתרון שתי המדינות\".\nבמסיבת העיתונאים אחרי הפגישה הלילה, אובמה חזר על דרישתו מישראל להפסיק את הבנייה בהתנחלויות, אבל באותה נשימה דרש גם מהפלסטינים ומדינות ערב לעמוד בהתחייבויותיהם. הנשיא האמריקני אמר שהוא בטוח שממשלת ישראל תבין שפתרון שתי המדינות הוא אינטרס ביטחוני שלה. בד בבד ציין כי אין בכוונתו לשרטט \"לוח זמנים מלאכותי\" להקמת מדינה פלסטינית, אך הבהיר כי \"אין מקום לבזבוז זמן\".\nעריקאת הדגיש עוד שעל ישראל בסך הכל לעמוד במחויבויותיה לפי הסכמים קיימים, וציין שתהליך השלום לא ישרוד עוד סיבוב של מגעים כושלים. \"התהליך חי על זמן שאול. הכשלון הישראלי לעמוד במחויבויות פגע באמינותה, והמשך הבנייה בהתנחלויות מערערים את עצם האפשרות לפתרון של שתי מדינות\".\nהממונה הפלסטיני על המשא ומתן טען כי הרשות ביצעה \"התקדמות גדולה\" בעניין המחויבויות להן נדרשה, וקרא לעצירה מוחלטת של הבנייה בהתנחלויות\n- כולל \"הריבוי הטבעי\" - ולהסרת כל מגבלות חופש התנועה של הפלסטינים בגדה המערבית.\n\"השלום בר-השגה\", סיכם עריקאת. \"יוזמת השלום הערבית מציגה דרך ברורה קדימה. 57 מדינות ערביות ואיסלאמיות הושיטו ידן לשלום לישראל, אך היד לא תישאר מושטת לעד\", הזהיר."}
{"article_id": "0,7340,L-3657783,00.html", "header_title": "אחרי ההכרזה על נצירת אש: מטח רקטות לנגב", "full_text": "בעוד שר הביטחון,\n,\n\t נואם בדבר הפסקת האש עליה\n,\n\t ירו הפלסטינים אמש (שבת) שש רקטות גראד ששוגרו מרצועת עזה לעבר אזור באר-שבע. כל הרקטות נפלו בשטחים פתוחים. לא היו נפגעים ולא נגרם נזק. מאתמול בבוקר נורו כ-25 רקטות.\nטרם הכרזת הקבינט, נורו\n.\n\t אחת הרקטות נפלה סמוך למבנה בעיר, וצוותי מד\"א מטפלים בכמה נפגעי חרדה במקום. הנפילה הייתה בצומת, סמוך לכמה בתים. נזק נגרם גם לכלי רכב, בהם אוטובוס ששמשותיו נופצו. ככל הנראה נפגע גם עמוד חשמל, ובאזור כולו ישנה הפסקת חשמל. זמן קצר לאחר מכן נפלה פצצת מרגמה בשטחי המועצה האזורית שער הנגב. איש לא נפגע ולא נגרם נזק.\nשתי רקטות התפוצצו בצהריים בשטחים פתוחים באזור באר-שבע - לא דווח על נפגעים או נזק. רקטה נוספת נחתה גם כן בשטחים פתוחים, הפעם במועצת שער הנגב. אחר הצהריים נורו שתי רקטות מרצועת עזה. רקטת גראד נפלה בשטח פתוח באזור אשקלון, זמן קצר אחרי שאזעקה נשמעה בעיר. איש לא נפגע ולא נגרם נזק.\nבמקביל, נפלה רקטה בשטח פתוח באזור קריית-גת. גם במקרה זה איש לא נפגע ולא נגרם נזק. שתי רקטות נפלו בשטח פתוח במועצה האזורית שדות נגב, ורקטה נוספת נפלה בשטח פתוח במועצה האזורית אשכול. איש לא נפגע, ולא נגרם נזק. בנוסף נורו שלוש פצצות מרגמה לעבר שער הנגב.\nבמטח הראשון הבוקר נורו ארבעה רקטות, ואחת מהן פגעה במבנה ריק ששימש כבית כנסת בתוך יישוב באזור נתיבות. צוותי מד\"א טיפלו בשני נפגעי חרדה במקום. יתר הרקטות התפוצצו בשטחים פתוחים.\nרקטה נוספת התפוצצה בשטחי המועצה האזורית אשכול ולא גרמה לנפגעים. קסאם אחר נחת בתוך קיבוץ במועצה האזורית שער הנגב. לא היו נפגעים ולא נגרם נזק. שלוש שעות מאוחר יותר נורתה רקטה לעבר אופקים, אין נפגעים או נזק. בנוסף נורו עוד ארבע פצצות מרגמה לעבר מועצת אשכול."}
{"article_id": "0,7340,L-3473405,00.html", "header_title": "צה\"ל סיכל חדירת מחבלים לנתיב העשרה", "full_text": "צה\"ל סיכל אמש (יום ב') חדירת מחבלים ליישוב נתיב העשרה, הסמוך לרצועת עזה.\nסמוך ל-23:30 זיהה כוח צה\"ל שלוש דמויות חשודות באזור החומה המפרידה בין השטח הפלסטיני לבין נתיב העשרה. כוח מגדוד 12 של גולני פתח באש, ובסופו של קרב יריות נהרגו שלושת המחבלים. חוליות איימן ג'ודה, של גדודי חללי אל-אקצה, נטלו אחריות לניסיונות החדירה לנתיב העשרה. דובר בארגון אמר ל-ynet כי \"זה היה מתוכנן להיות פיגוע התאבדות\".\nבצה\"ל מעריכים כי השלושה התכוונו לטפס על החומה המתנשאת לגובה תשעה מטר, ככל הנראה באמצעות סולם או מתקן אחר שהביאו עימם, על מנת לבצע פיגוע בשטח ישראל. הם נשאו על גופם אמצעי לחימה, כולל רובים ורימונים, ולא הספיקו לעלות על הגדר.\nבתוך כך דיווחו גורמים פלסטינים כי שני פעילי חמאס נהרגו ושניים נפצעו במהלך חילופי ירי עם כוח צה\"ל סמוך לחאן-יונס.\nבפיקוד הדרום מציינים כי בחודשים האחרונים פועל צה\"ל באזור גדר המערכת ובעומק השטח הפלסטיני עד למרחק של כ-2 ק\"מ. הפעילות ממוקדת בניסיון למנוע מארגוני הטרור להתבסס באזור הגדר ולהוציא משם פיגועים לעבר ישראל. \"יש כאן לחימה יומיומית\", אמר ל-ynet גורם צבאי, \"אם לא נפעל בתוך הרצועה, נקבל פיגועים בתוך ישראל\".\nהגורם הוסיף כי סיכול הפיגוע הזה ממחיש את קו ההגנה של צה\"ל לאורך הגדר. \"אנחנו ערוכים באזור הגדר בדיוק כדי למנוע אירועים מסוג. אין מאה אחוז. המחבלים מנסים ללמוד את נקודו התורפה שלנו, יש כאן משימה מבצעית ממדרגה ראשונה, משימה קשה מאוד וטוב שאלו התוצאות\". מתחילת השנה נהרגו ברצועה כ-230 מחבלים\nבסוף חודש אוגוסט השנה הצליחו שני מחבלים\nבאמצעות מתקן חבלים משוכלל שנשאו עימם. המחבלים נורו ונהרגו לאחר שכוח צה\"ל איתר אותם בתוך שטח ישראל. מפקד החטיבה הצפונית דאז, אל\"מ מוני כץ, העריך כי המתקן אותו נשאו המחבלים נבנה בסיוע חיצוני, כלומר על-ידי מומחים בתחום שאימנו את המחבלים שביצעו את הפיגוע או אפילו נכנסו לתוך הרצועה לצורך העניין. בעקבות ניסיון הפיגוע שדרג צה\"ל את ההגנה באזור החומה.\nיישובי עוטף עזה ספגו בשעות אחר הצהריים\nשל פצצות מרגמה. בסך הכל נמנו כ-20 פצצות מרגמה. בכל המקרים לא היו נפגעים. כמו כן נורתה רקטת קסאם, שנפלה בתוך קיבוץ במועצת שער הנגב.\nהמטח האחרון היה בסביבות השעה 17:00, ובו נחתו 13 פצצות מרגמה. לפני כן פגעה רקטת קסאם בקיבוץ, סמוך למוסך. מוקדם יותר נחתו חמש פצצות מרגמה. אחת הפצצות פגעה בלול תרנגולים ביישוב וגרמה לו לנזק. בכל המקרים לא היו נפגעים.\nרכז הביטחון של נתיב העשרה, גיל תעסה, סיפר ל-ynet לפני ניסיון חדירת המחבלים כי המצב באזור לחוץ. אחרי מקרי ירי רבים לעבר היישוב - החל צה\"ל לפעול נגד היורים ולכן מרבית האש כעת מופנית לעבר בסיסי צה\"ל והמתקנים האחרים באזור ארז.\n\"חבל שהממשלה לא נותנת יד חופשית לצבא לפעול. עם זאת אנחנו חייבים לציין שבזמן האחרון חל מעט שיפור בירי לעברנו והוא מתמקד יותר דרומה מפה. אבל אנו כמובן ערוכים לכל תרחיש ולכל ירי ואנו מקווים שהשקט ישוב לפה במהרה\", אמר תעסה."}
{"article_id": "0,7340,L-3657778,00.html", "header_title": "חמאס: אולמרט מנסה לחמוק מוועדת חקירה", "full_text": "דובר חמאס, פאוזי ברהום, אמר הערב (שבת) כי \"הפסקת אש חד-צדדית אין פירושה סיום התוקפנות והמצור, שאף הם מהווים מרכיבים של מלחמה. לפיכך, פירוש הדבר שגם ההתנגדות לא הסתיימה\".\nלדבריו, \"זהו ניסיון לחבל במאמצים המצריים וכל יתר המאמצים להשיג נסיגה של הכוח הכובש, קץ למצור והפסקת אש\".\nנציג חמאס בלבנון, אוסאמה חמדן, אמר כי נאומו של אולמרט הוא \"נאום הכישלון מספר 2\", אחרי מלחמת לבנון השנייה. לדברי חמדן, \"אולמרט ניסה באמצעות הצהרותיו לחמוק מוועדת חקירה שתחקור את כשלון המלחמה\".\nחמדן הביע זלזול בכוחו של צה\"ל. \"אם זהו כל כוחו, הם נכשלו להכניע את העם הפלסטיני. תארו לכם מה יהיה כשישתנו הנסיבות - והנסיבות ישתנו. אין ספק כי ניתן היה לחוש שאולמרט אינו בטוח בדברים שאמר.\nהנאום שלו יהיה מנוף להמשך ההתנגדות\".\nגם דובר ועדות ההתנגדות העממית, אבו יוסף, הדגיש ש\"הפסקת אש חד-צדדית לא נוגעת לנו, ונמשיך בפעילות החמושה\".\nבנאום לאחר ההכרעה בקבינט אמר אולמרט כי \"החמאס הוכה קשות, הן במערכיו הצבאיים והן בתשתיות שלטונו. אם יחזור על התקפותיו הפרועות הוא יופתע שוב מנחת ידה של ישראל - אני לא מציע לו לנסות זאת. החמאס אינו חלק מההסדרה אליה הגענו. לארגוני טרור אין ולא יהיה חלק בהסכמים\". אחריו\n,\n\t שהבהיר: \"כוחות צה\"ל נמצאים ברצועת עזה בהיערכות שמטרתה להבטיח שהפסקת האש לא תופר ושנפעל נכון אם תופר\"."}
{"article_id": "0,7340,L-3473275,00.html", "header_title": "\"גשם\" פצצות מרגמה בעוטף עזה; אין נפגעים", "full_text": "בשעות אחר הצהריים (יום ב') כמעט ולא היתה הפוגה בירי פצצות המרגמה - כ-20 במספר לעבר הנגב המערבי. בכל המקרים לא היו נפגעים. כמו כן נורתה רקטת קסאם, שנפלה בתוך קיבוץ במועצת שער הנגב.\nהמטח האחרון היה בסביבות השעה 17:00, ובו נחתו 13 פצצות מרגמה. לפני כן פגעה רקטת קסאם בקיבוץ, סמוך למוסך. מוקדם יותר נחתו חמש פצצות מרגמה. אחת הפצצות פגעה בלול תרנגולים ביישוב וגרמה לו לנזק. בכל המקרים לא היו נפגעים.\nבשבועות האחרונים התמקד הירי הפלסטיני בצפון רצועת עזה. חלק מהפצמ\"רים נחתו בשטחו של מתקן ביטחוני ושלושה כלי רכב נפגעו. רכז הביטחון של הישוב נתיב העשרה גיל תעסה סיפר ל-ynet כי המצב באזור לחוץ. אחרי מקרי ירי רבים לעבר היישוב - החל צה\"ל לפעול נגד היורים ולכן מרבית האש כעת מופנית לעבר בסיסי צה\"ל והמתקנים האחרים באזור ארז.\n\"חבל שהממשלה לא נותנת יד חופשית לצבא לפעול. עם זאת אנחנו חייבים לציין שבזמן האחרון חל מעט שיפור בירי לעברנו והוא מתמקד יותר דרומה מפה. אבל אנו כמובן ערוכים לכל תרחיש ולכל ירי ואנו מקווים שהשקט ישוב לפה במהרה\", אמר תעסה.\nכעשרים דקות קודם לכן נפלה פצצת מרגמה בשטח פתוח באחד היישובים באזור. בשעות הבוקר נורתה רקטת קסאם מצפון הרצועה לעבר אשקלון. כמה משכונותיה הדרומיות של העיר\n.\n\t התושבים באשקלון סיפרו כי שמעו פיצוץ עז במיוחד. אחת התושבות המתגוררת באזור, תיארה: \"הפיצוץ היה כל כך חזק שהבית שלי רעד. אנחנו רגילים לרקטות קסאם, אבל קצת רחוק מפה, באזור התעשייה. זו פעם ראשונה שהרקטה נופלת כל כך קרוב, זה היה מאוד מפחיד\".\nלא הרחק ממקום נחיתת הרקטה נמצאת פנימייה של ילדים, שהתעוררו בבהלה רבה. המדריכים נאלצו להרגיע את הילדים המבוהלים. גורמי ביטחון אומרים כי לאחרונה נעשה הירי לאזור אשקלון מדויק יותר."}
{"article_id": "0,7340,L-3657745,00.html", "header_title": "נפגעי חרדה מפגיעת רקטה ליד בית באשדוד", "full_text": "זמן קצר לפני שישראל צפויה להודיע על הפסקת אש חד-צדדית, נורו הערב (שבת) שתי רקטות לכיוון אשדוד. אחת הרקטות נפלה סמוך למבנה בעיר, וצוותי מד\"א מטפלים ביותר מ-20 נפגעי חרדה במקום. משעות הבוקר נורו כ-20 רקטות ושבע פצצות מרגמה לעבר ישראל.\nהנפילה הייתה בצומת, סמוך לכמה בתים. נזק נגרם גם לכלי רכב, בהם אוטובוס ששמשותיו נופצו. ככל הנראה נפגע גם עמוד חשמל, ובאזור כולו ישנה הפסקת חשמל.\nזמן קצר לאחר מכן נפלה פצצת מרגמה בשטחי המועצה האזורית שער הנגב. איש לא נפגע ולא נגרם נזק.\nשתי רקטות התפוצצו בצהריים בשטחים פתוחים באזור באר-שבע - לא דווח על נפגעים או נזק. רקטה נוספת נחתה גם כן בשטחים פתוחים, הפעם במועצת שער הנגב. אחר הצהריים נורו שתי רקטות מרצועת עזה. רקטת גראד נפלה בשטח פתוח באזור אשקלון, זמן קצר אחרי שאזעקה נשמעה בעיר. איש לא נפגע ולא נגרם נזק.\nבמקביל, נפלה רקטה בשטח פתוח באזור קריית-גת. גם במקרה זה איש לא נפגע ולא נגרם נזק. שתי רקטות נפלו בשטח פתוח במועצה האזורית שדות נגב, ורקטה נוספת נפלה בשטח פתוח במועצה האזורית אשכול. איש לא נפגע, ולא נגרם נזק. בנוסף נורו שלוש פצצות מרגמה לעבר שער הנגב.\nבמטח הראשון הבוקר נורו ארבעה רקטות, ואחת מהן פגעה במבנה ריק ששימש כבית כנסת בתוך יישוב באזור נתיבות. צוותי מד\"א טיפלו בשני נפגעי חרדה במקום. יתר הרקטות התפוצצו בשטחים פתוחים."}
{"article_id": "0,7340,L-3720606,00.html", "header_title": "רה\"מ: לא נקים התנחלויות, ניתן מענה לגידול טבעי", "full_text": "בישיבה, וגם לפניה, התייחסו שרים רבים לנושא פינוי המאחזים. \"אנו מחויבים לשמור על החוק\", אמר ראש הממשלה. בהתייחסו לסוגייה הפלסטינית בעקבות ביקורו בוושינגטון,\nאמר כי \"אנו צריכים לחזק את האחדות סביב שולחן הממשלה. יש לתת מענה לנושאים כמו איראן. אנו לא רוצים את הפלסטינים לא כנתינים ולא כאזרחים, אבל אנחנו לא יכולים להרשות חמאסטן בלב המדינה\".\nגם שר התחבורה, ישראל כץ, התייחס בישיבה לעניין המאחזים. \"אסור שסדר היום של הממשלה ייראה כמסע ציד נגד המתיישבים ביהודה ובשומרון\", אמר. \"יש דברים שלא נוכל להסכים להם, כמו ייבוש היישובים ביהודה ובשומרון. גם יוסי שריד ורן כהן, בעת שכיהנו כשרים, לא ייבשו את ההתיישבות שם. יש שלושה דברים חשובים באשר למאחזים: קיום החוק הישראלי, התחייבויות בינלאומיות ובעיקר לארצות הברית, והצורך לשמר ולסייע למפעל ההתיישבות\".\nהשר כץ פנה לשר הביטחון, אהוד ברק, ואמר: \"אני מבקש להסדיר את נושא המאחזים בתוכנית כוללת. באשר לכל אלה שקמו לפני חודש מרס 2001, בעיקר אלה שלא יושבים על קרקע פרטית. כמו כן יש לטפל בהסכמה בכל המאחזים שעלו אחרי מרס 2001, כולל כאלה שאינם יושבים על קרקע פלסטינית פרטית\".\nהשר ברק הסביר: \"ועדת טליה ששון, בממשלת אריאל שרון, התחייבה לפנות את המאחזים הבלתי חוקיים לממשל\nהאמריקני. העניין איננו בין ישראל לאמריקנים ובינינו לבין הפלסטינים. העניין הוא קודם כל בינינו לבין עצמנו. זה עניין של שלטון החוק במדינה ומרות המדינה על אזרחיה. פינינו שלושה מאחזים, הגענו להסדרה עם מאחז נוסף, לא איפשרנו להקים מאחזים נוספים. ב-22 הנותרים צריך לטפל עכשיו בצורה אחראית ונכונה. קודם כל לעשות זאת תוך מיצוי הסיכוי להידברות ואם אי אפשר אז באופן חד צדדי וחד משמעי\".\n\"שתי מדינות - לא רק משחק מילים\"\nשר התמ\"ת, בנימין בן אליעזר, סיפר ל-ynet כי אמר במהלך הישיבה כי \"צריך לעשות כל מאמץ כדי שהמאחזים הבלתי חוקיים ייעלמו מהנוף שלנו. אי אפשר להמשיך כמדינת חוק כאשר פועלים בצורה בלתי חוקית\". בן-אליעזר התייחס לנושא גם בישיבת הממשלה, כמו גם לסוגיית המחלוקת עם האמריקנים על הגדרת שתי מדינות לשני עמים, כחלק מהתהליך אנאפוליס.\nכמייצג את תובנות מפלגת העבודה, אמר בן-אליעזר ל-ynet שאין מנוס מקבלת ההגדרה של שתי מדינות: \"יש פה מעבר למשחק של מילים, כאשר ראש הממשלה אומר שכאשר יתיישרו בעיות המהות, הרי שההגדרות ימצאו את עצמן. הרי לזאת הכוונה. מכיוון שאני חסיד של חצי הכוס\nהמלאה, צריך לומר שאנחנו בעד שתי מדינות, או שבעצם נכון יותר, בעד מדינה אחת, מדינת ישראל שהיא קיימת בשלום ובביטחון, ולצדה מדינה פלסטינית\".\nבן-אליעזר העלה בדיון בממשלה גם את הנושא האיראני, שעלה בשיחותיו עם ראש הממשלה והנשיא האמריקני אובמה: \"אמרתי שנוצרה דלתא שיש בה אינטרס משותף בין העולם הערבי-הסוני המובל ידי מצרים, לבין ארה\"ב וישראל, בסוגיית הליבה מספר אחת, שהיא הנושא האיראני. זה מאפשר ליצור שני מנופים: לא רק לבלום את התחמשות איראן, אלא להניע את הליך היוזמה האזורית לשלום\"."}
{"article_id": "0,7340,L-3722068,00.html", "header_title": "ארה\"ב: המסר לצפון קוריאה - גם לאיראן", "full_text": "ארצות הברית אותתה הערב (יום ג') לאיראן כי תגובת הקהילה הבינלאומית ביחס לפעילות הגרעין של צפון קוריאה צריכה להדאיג גם את הרפובליקה האיסלאמית. בממשל האמריקני סבורים שהתגובה ל\nשערכה\n\t המדינה הקומוניסטית לא תהיה פושרת.\nשגרירת ארה\"ב באו\"ם, סוזן רייס, אמרה בראיון לרשת הטלוויזיה ABC כי \"מה שאיראן צריכה לראות, אם היא עוקבת בזהירות אחרי המתרחש, זה שמדינה כמו צפון קוריאה נתונה ליותר לחץ, יותר סנקציות ויותר בידוד\". בכך רמזה השגרירה לצעדים המתבשלים במועצת הביטחון בנוגע להחרפת הסנקציות נגד פיונגיאנג. \"אני חושבת שזה שולח את המסר הנכון למדינות אחרות שמתכוונות להחליט כיצד להמשיך\".\nדובר מחלקת המדינה האמריקנית, איאן קלי, אמר היום בהתייחס לניסוי\nשל צפון קוריאה כי \"כל זה קרה ביומיים האחרונים. הנשיא אמר שאנחנו צריכים לפעול ואנחנו נפעל. אנחנו מעורבים בהתייעצויות מאוד נמרצות עם השותפות שלנו בנושא צפון קוריאה\".\nקלי הוסיף כי \"בכל הקשור לאיראן, הם צריכים לראות מה קורה כשמדינה קוראת תיגר על הרצון של הקהילה הבינלאומית. יהיה מחיר שהם ישלמו\" על הניסוי הגרעיני, לדבריו. הוא הדגיש כי מזכירת המדינה, הילרי קלינטון, פועלת ביתר שאת כדי לוודא ש\"הקהילה הבינלאומית תביע מסר תקיף בפני צפון קוריאה\".\nדובר הבית הלבן, רוברט גיבס, התייחס לנושא אף הוא ואמר כי הנשיא ברק אובמה מתכוון להקדים את צאתו למזרח התיכון ביום אחד כדי לבקר גם בסעודיה, יום לפני ביקורו במצרים, שם הוא מתכנן לשאת נאום לעולם המוסלמי. לדברי גיבס, האיום האיראני, המלחמה בטרור והשלום במזרח התיכון הם הנושאים שיעלו במפגש של אובמה עם מלך סעודיה, עבדאללה.\nהחלטתו של אובמה לבקר גם בסעודיה עשויה לאותת מסר לטהרן, תוך חיזוק הציר הערבי המתון. תוכניתו המקורית של נשיא ארה\"ב היתה לפתוח את ביקורו ב\nבמצרים ב-4\nביוני. משם הוא אמור\nלביקור במחנה הריכוז הנאצי\nשבגרמניה ולהשתתף בחגיגות לציון 65 שנה לפלישת בעלות הברית ל\nשבצרפת.\nעוד בנושא הניסוי באסיה, גורמים דיפלומטים באו\"ם אמרו כי חמש החברות הקבועות במועצת הביטחון - ארה\"ב, רוסיה, סין, בריטניה וצרפת - בשיתוף עם יפן ודרום קוריאה, יתכנסו מחר כדי לדון באפשרות להטיל סנקציות נוספות על משטרו של קים ג'ונג איל. בגין הניסוי הגרעיני ושלושת השיגורים, התכנסה אמש מועצת הביטחון של האו\"ם לדיון חירום, שבסופו\nפה אחד את מעשיה של פיונגיאנג, הגדירה אותם \"הפרה ברורה\" של החלטותיה, ואותתה כי בכוונתה לגבש החלטה חדשה נגד המדינה הקומוניסטית המבודדת."}
{"article_id": "0,7340,L-3719099,00.html", "header_title": "בעקבות מות נכדו: מובארק ביטל ביקורו בארה\"ב", "full_text": "נשיא מצרים, חוסני מובארק, ביטל את הביקור שתיכנן לערוך בוושינגטון בשבוע הבא בעקבות\nבן ה-13 - כך הודיע הערב (יום ד') הבית הלבן.\nדובר הבית הלבן, רוברט גיבס, אמר כי מובארק וברק אובמה ייפגשו, במקום זאת, בחודש הבא, כאשר הנשיא האמריקני יבקר במצרים. הוא הוסיף שאובמה ובני משפחתו שלחו תנחומים למשפחת מובארק.\nנכדו של הנשיא המצרי, מוחמד מובארק, מת שלשום בבית חולים בפריז, לשם הועבר לאחר שחלה הידרדרות פתאומית במצבו הבריאותי כנראה בעקבות הרעלת מזון. העיתון \"אל-קודס אל-ערבי\", היוצא לאור בלונדון, דיווח הבוקר שמובארק עשוי לבטל את הביקור, אחרי שהושפע קשות ממות נכדו הבכור.\nהמקורות המצריים שדיברו עם העיתון לא שללו את האפשרות כי הנשיא מובארק ישלח לוושינגטון את ראש המודיעין המצרי, עומר סולימאן, ואת שר החוץ, אחמד אבו אל-רייט, כדי שאלו ייפגשו עם הנשיא האמריקני ברק אובמה ביום שלישי הבא.\nמובארק והנשיא אובמה צפויים להיפגש בקהיר ב-4 ביוני. בעולם מחכים בציפייה לשמוע את הנאום שיישא אובמה בעיר, שבו הוא צפוי לפרט את עיקרי תוכנית השלום שלו."}
{"article_id": "0,7340,L-3657768,00.html", "header_title": "ברק: צה\"ל יישאר פרוס בעזה לפי שיקול מבצעי", "full_text": "שר הביטחון, אהוד ברק, הודיע הערב (שבת) כי חיילי צה\"ל יישארו פרוסים ברצועת עזה. \"אנו נוצרים את האש, אך אין ביטחון מוחלט\", אמר, \"נמשיך לשמור על מוכנות\". ברק נאם בתום ישיבת הקבינט שהכריעה על הפסקת אש חד-צדדית ברצועת עזה.\nלדברי ברק, \"השגנו את יעדי המשימה. אנחנו אמנם נוצרים אש אך חמאס עלול לירות אל כוחותינו ואל העורף. צה\"ל ימשיך להיות פרוש בעזה ויהיה מוכן להמשך והחרפת הפעולה בהתאם לצורך. גם האזרחים בעורף צריכים להיות מוכנים וערוכים\".\nשר הביטחון המשיך ואמר, כי \"לא יצאנו לקרב בצהלות גיל. אני יודע את האמת על חיינו ומאבקנו כאן - לקרב יוצאים כשמוכרחים. מציבים מטרות ריאליות, מתכוננים בקפדנות ונלחמים בכל העוצמה הנדרשת. זה מה שאנו עושים וזה מה שעשינו בעזה. זאת מלחמת ברירה צודקת\".\n\"זהו צה\"ל במיטבו\", אמר. \"כוחות צהל, בשילוב שב\"כ, הנחיתו על חמאס מכה קשה וכואבת. ההשגים הושגו במהירות. כל מערכי צה\"ל התאמנו היטב לפעולה ובמהלכה הפגינו נחישות. כ-1,200 פלסטינים נהרגו, מהם מאות אנשי חמאס. אנחנו מלאי הערכה לחיילי צה\"ל ולמפקדיו בכל הרמות\".\nברק הזכיר את \"המפקדים בכל הרמות שיודעים לתת את הפקודה הפשוטה כל כך, והקשה כל כך 'אחרי', וגם אחרי שהם נפצעים, הם שבים לשדה הקרב, כדי לשוב ולהוביל את הלוחמים ולהיות להם דוגמה אישית\", הוא הודה גם למשפחות החיילים, \"אשר נשכו שפתיים ושנתם נדדה בלילות, אבל דאגתם לא גרמה להם לרגע להחליש את רוח הלוחמים, אלא להיפך, הם עודדו והפיחו כוח.\n\"וזו הייתה שעתו היפה של העורף, העורף היה מוכן למבחן הקשה. המנהיגות המקומית לקחה אחריות והנהיגה את הציבור. זה היה עורף נחוש שסבלנותו חיזקו את חיילי צה\"ל ואותנו מקבלי ההחלטות. העוצמות האלה תהיינה איתנו גם מול המבחנים שעוד נכונו לנו בעתיד\".\nברק הבהיר כי \"כוחות צה\"ל נמצאים ברצועת עזה בהיערכות שמטרתה להבטיח שהפסקת האש לא תופר ושנפעל נכון אם תופר\". בהתייחסו לגלעד שליט, אמר כי \"צריך לומר עוד דבר ובכל התוקף. גלעד שליט, אנחנו עושים הכל כדי שנוכל לראות גם את גלעד בבית. אני מבטיח, זהו מאמץ עליון לא נהיה רגע אחד שלא נהיה ממוקדים בו. יש לצה\"ל ברית כתובה עם ההורים ששולחים את ילדיהם ואת הברית הזו לא נפר. נעשה הכל כדי לראות את גלעד שליט בבית\".\nבנוגע לפגיעות בפלסטינים אמר ברק כי \"זה היה מבצע שבו נפגעו פלסטינים רבים ונגרם נזק רב לרקמת החיים והרכוש של רצועת עזה. לא באנו להילחם בעזתים, באנו להנחית מכה קשה על החמאס. אילו החמאס היה רגיש לעמו אפשר היה למנוע חלק גדול מהפגיעה באזרחים.\n\"איננו אדישים לפגיעה ההומניטרית. במהלך הקרבות שיגרנו רבע מיליון שיחות טלפון והפצנו כרוזים לתושבים, כדי שיתפנו ממוקדי האש. אינני מכיר צבא בעולם שנוהג באמות המידה של צה\"ל. הקפדנו להזרים אספקה וסיוע לאזרחים הפלסטינים. הקמנו צוות מיוחד שמטפל בסיוע ההומניטרי ונעשה עכשיו כל מה שביכולתנו לרכז מאמץ, להגיש סיוע רפואי, וכל סיוע אחר שנדרש לשיקום התושבים\".\nאחרי שבועות עם הרבה מתח באוויר ודיווחים על סכסוכים פנימיים, שר הביטחון נשמע מפויס: \"אני רוצה להודות מקרב לב, לך אדוני, ראש הממשלה, לממלאת מקומך, שרת החוץ, ציפי לבני ולכל שותפינו בהנהגת המדינה, על הניהול המתואם והמוצלח של מבצע קשה. מגיעה לך תודה, אהוד, אני בטוח שאני מבטא כאן את רחשי ליבם של רבים מאוד בעם\".\nלפני ברק נאם ראש הממשלה, שהסביר בנאום מיוחד כי \"החל מ-2:00 הלילה יפסיק צה\"ל את הפעילות ההתקפית\". אולמרט הדגיש, כי \"חמאס אינו חלק מההסדרה אליה הגענו. לארגוני טרור כמו החמאס אין ולא יהיה חלק בהסכמים. אם יחזור על התקפותיו הפרועות הוא יופתע שוב מנחת ידה של ישראל. אני לא מציע לו לנסות זאת\"."}
{"article_id": "0,7340,L-3473053,00.html", "header_title": "קסאם נחת ליד שכונת מגורים בדרום אשקלון", "full_text": "פיצוץ עז החריד הבוקר (יום ב') את שכונותיה הדרומיות של אשקלון כשרקטת קסאם נחתה בשטח פתוח בשכונת מגורים מדרום לעיר. בשבועיים האחרונים נורו מספר\n,\n\t ומרביתן נחתו באזור התעשייה הדרומי. מוקדם יותר הבוקר נחתה רקטה בשטח המועצה האזורית שער הנגב ואמש בחצות נורו שתי רקטות - אחת מהן נחתה במושב סמוך לנתיבות ואחרת סמוך לאזור התעשייה של אשקלון.\nאחד מקציני הביטחון שהגיע לאזור התעשייה אמר כי הוא סבור שיש להפעיל את מערכת ההתראה: \"למרות שזה עלול ליצור פאניקה, זה בפירוש מציל חיים. ראיתי כמה פעמים איך חייהם של עובדים ומאבטחים באזור התעשייה ניצלו כשהמערכת הופעלה\".\nבעיריית אשקלון אומרים מנגד שלאחרונה התקיים דיון מקיף של ועדת המל\"ח (משק לשעת חירום) העירונית ואנשי פיקוד העורף. לדבריהם, בפיקוד העורף חלקו שבחים רבים לעירייה על התמודדותה עם האיומים הביטחוניים וירי הקסאמים.\nראש העיר, רוני מהצרי, אמר כי \"אסור שתושבי הדרום יהפכו לבני ערובה של ועידת אנפוליס. אני קורא לראש הממשלה אהוד אולמרט, להתנות את השתתפותו בוועידה בכך שירי הקסאמים על הדרום ייפסק לחלוטין. גם מדינות ערב שהוזמנו לועידת אנפוליס צריכות להפעיל לחץ על החמאס בעזה, אם הן רוצות שיהיה סיכוי כלשהו לוועידה זו\"."}
{"article_id": "0,7340,L-3720487,00.html", "header_title": "מתנחלים: פינוי כוחני? התוצאות על ראש הממשלה", "full_text": "המתנחלים מבטיחים להקים מאחזים חדשים, בתגובה לכוונתו של שר הביטחון, אהוד ברק,\nהבלתי-חוקיים\n\t בהידברות או בתקיפות. יו\"ר מועצת יש\"ע, דני דיין, אמר הבוקר (יום א') ל-ynet: \"אם הממשלה תפעל באופן כוחני וחד-צדדי, התוצאות החמורות שינבעו מכך יהיו על ראשה\".\nראשי מועצת יש\"ע נערכים למערכה על המאחזים, בעקבות הצהרותיו של שר הביטחון ובעקבות פינוי המאחז הקטן \"\n\"\n\t ביום חמישי - מאחז\nכמה שעות לאחר שפונה. דיין אמר כי ההתחייבות המרכזית של ממשלת נתניהו לבוחר היא לחדש את פיתוח ההתיישבות\nביהודה ושומרון: \"לא יעלה על הדעת שהממשלה בראשות נתניהו גם תתכחש להתחייבות לבנות וגם תהרוס יישובים. לכן, כל עוד נמשכת הקפאת הבנייה, אין מקום לדיבורים כלשהם בנושא אחר\".\nדיין אמר כי דווקא הליכוד תמך בעבר בבנייה ביהודה ושומרון. \"הממשלה יודעת היטב שהמאחזים הוקמו על ידי ממשלות הליכוד. הממשלה בנתה בה בתים ואפילו מכרה אותם בכסף מלא למתיישבים. על כן יש לסיים את תהליך הכשרתם ובראש ובראשונה לחזור ולאשר תוכניות בנייה ביהודה ושומרון. אבל העובדה שממשלת נתניהו פועלת כבר חודשיים, ונמשכת מדיניות אולמרט-רמון - היא אכזבה\".\nהוא הוסיף: \"חמור מאוד שממשלת נתניהו עוד לא בנתה בית אחד ולא סללה ק\"מ אחד של כביש וכבר מדברת על עקירות. זה ההיפך הגמור מהמנדט שקיבלה מהבוחר\".\nמי שעוד מאוכזבת מהמדיניות של ממשלת נתניהו, היא דניאלה וייס, לשעבר ראש מועצת קדומים. \"אנחנו מאוד מאוכזבים. אנחנו מקווים שתהיה התעוררות של שרים וחברי כנסת מהליכוד שיזכירו לנתניהו שנבחרה ממשלה ימנית והאידיאולוגיה שלה בבסיסה היא ארץ ישראל השלמה. הפזיזות של פינוי מאחזים מראה סוג של חוסר שליטה במצב. אני מקווה שח\"כים ושרים של הליכוד, ש\"ס, אגודה, והבית היהודי יעמידו אותו במקומו\".\nוייס הוסיפה כי לדעתה הכוונה לפנות מאחזים היא אינה תוצאה של לחץ אמריקני. היא הפנתה את האצבע המאשימה כלפי שר הביטחון. \"ברק הוריד את מפלגת העבודה למספר מנדטים נמוך, הביא אותה למפולת קולוסלית. זה ביטוי לתסכולים של ברק והרצון שלו לשדר שמי שמנהל את המדינה זה הוא\".\nראש מועצת קדומים לשעבר אמרה כי המתנחלים ימשיכו להקים מאחזים. \"עכשיו צפויות עליות גדולות של נקודות יישוב חדשות ביהודה ושומרון ובשאיפה גם לכיוון עזה, כדי לומר חוזרים לגוש קטיף ולא מסתפקים ביישוב מחדש של העקורים בנגב\". היא גם הבטיחה כי בעוד כמה שנים יוכפל מספר המתנחלים. \"גם אם יפנו, נקים מחדש. בעוד שנתיים-שלוש תהיה פה הכפלה של האוכלוסייה\".\nגם היא סבורה כי ברק הוא זה שמכתיב את המדיניות נגד המאחזים. \"הליכוד לא מבין מספיק בעשייה הפרקטית בשטח וברק מבין שהוא מחזיק את ההגה בעניין הבנייה ביהודה ושומרון. אם מדובר ברכב נוסע - אז נתניהו יושב ליד כסא הנהג. בשלב זה, גם אם נתניהו מבקש לפנות באמצע הדרך, מי שמוביל אותו זה מי שמחזיק בהגה\".\nחצי ביקורת נגד אהוד ברק הפנתה גם יו\"ר נשים בירוק, נדיה מטר. \"המאחז היחיד שיש לעקור הוא המאחז הבלתי חוקי ובלתי דמוקרטי של אהוד ברק, בתוך ממשלה שנבחרה להיות ימנית ולא שמאל קיצוני. העם זרק לאופוזיציה את אלו שקראו להתרפסות וכניעה לאויב הערבי ובחר בממשלה הזאת כדי שהיא תשמור על ארץ ישראל. אם ביבי לא מבין זאת והוא יחזור שוב על הטעויות שעשה בקדנציה הקודמת כראש ממשלה - במקום לקדם את רצון העם קידם את רצון השמאל הסהרורי - הוא שוב יאבד את השלטון. כל מי שפוצע או פוגע בארץ-ישראל לא נשאר בשלטון וההוכחה לכך היא מה שקרה ב-15 השנים האחרונות\".\nפעיל חזית יהודית לאומית, איתמר בן גביר אמר, הצטרף\nלביקורת נגד נתניהו וברק: \"ביבי התגלה במלוא צביעותו, קיבל קולות של הימין, אך מגשים את מדיניות השמאל. אנחנו נפתח במדיניות נגד נתניהו, תחת הכותרת 'ביבי, אין לך מנדט לעקור יהודים מהבית'\".\nיו\"ר ארגון זכויות האדם ביש\"ע, אורית סטרוק, שלחה מכתב לשרי הממשלה בו היא אומרת כי אם אכן העילה לפינוי מאחזים היא אכיפת חוק ואינה נובעת משיקולים מדיניים, אזי צריך להנהיג מדיניות אכיפה שיוויונית - לערבים ויהודים. לדבריה, המאחזים ברובם אינם בלתי חוקיים, אלא רק בלתי מורשים, ואי החוקיות של רובם נובעת מהעדר אישורי שלטונות רשמיים. בעיקר כתוצאה מלחץ אמריקני או ממדיניות של ממשלת שמאל."}
{"article_id": "0,7340,L-3462971,00.html", "header_title": "4 קסאמים בנגב, אחד מהם ליד מתקן אסטרטגי", "full_text": "ארבע רקטות קסאם נחתו הבוקר (יום ג') בשטחים פתוחים ליד שדרות וסמוך למתקן אסטרטגי באזור התעשייה הדרומי של אשקלון. לא דווח על נפגעים או על נזק.\nסמוך לשעה 8:00 הופעלה מערכת \"צבע אדום\" באזור שדרות. שלושה פיצוצים חזקים נשמעו בעיר. חצי שעה לאחר מכן שיגרו חמושים מרצועת עזה רקטה נוספת לעבר אשקלון.\nפלוגות אל-קודס, הזרוע הצבאית של הג'יהאד האיסלאמי, לקחו אחריות לירי ואמרו כי הוא בוצע בתגובה\nהלילה בג'נין.\nאתמול\nלעבר שדרות והנגב המערבי. בשעות הבוקר נורו שש רקטות מצפון רצועת עזה - שתיים נחתו באזור מעבר ארז, אחת באזור יד-מרדכי ורביעית סמוך לאחד הקיבוצים במועצה האזורית שער-הנגב. שתיים נוספות נחתו בשטחים פתוחים מדרום לאשקלון.\nירי הקסאם נמשך גם בשעות הערב, כאשר חמושים פלסטינים ירו ארבע רקטות קסאם מצפון רצועת עזה לעבר שדרות. שתיים מן הרקטות נחתו סמוך לקיבוצים של המועצה האזורית שער הנגב, והשאר נחתו בסמוך לגדר המערכת עם רצועת עזה."}
{"article_id": "0,7340,L-3464426,00.html", "header_title": "5 קסאמים נחתו ליד שדרות ודרומית לאשקלון", "full_text": "חמש רקטות קסאם נחתו אמש (יום ו') סמוך לשדרות ומדרום לאשקלון. לא דווח על נפגעים, אך נגרם נזק למפעל באזור התעשייה בשדרות, שספג פגיעה ישירה. פלוגות אל-קודס, הזרוע הצבאית של הג'יהאד האיסלאמי, לקחו אחראיות לירי הרקטות.\nרקטות הקסאם נורו זמן קצר לאחר\nבין ראש הממשלה, אהוד אולמרט, לנשיא הפלסטיני, מחמוד עבאס (אבו-מאזן). שני המנהיגים דנו בהחלטה\n,\n\t בתגובה לירי קסאם לעבר ישראל. אבו-מאזן אמר בפגישה עם ראש הממשלה כי הוא מתנגד לכל צעדי הענישה שמתכוונת ישראל לנקוט ברצועת עזה.\nאולמרט הבהיר כי ישראל מחוייבת לביטחון אזרחיה וזכותה להגן על עצמה, ואולם הבטיח כי החשמל לא ינותק למוקדים אסטרטגיים והומניטריים דוגמת בתי חולים.\nאתמול\n,\n\t הארגון שנטל אחריות לשיגור הרקטות, את יום השנה ה-12 לחיסולו של מנהיג התנועה לשעבר, פתחי שקאקי. בתנועה אמרו כי הירי בוצע לציון יום השנה וכמחאה על מותו של אסיר פלסטיני בכלא קציעות בתחילת השבוע.\nבשיחת טלפון שהושמעה ברמקולים במהלך העצרת, קרא מזכ\"ל הארגון, רמדאן עבדאללה שלח, לרשות הפלסטינית שלא להשתתף בוועידת השלום באנאפוליס. \"הוועידה הזו מסוכנת לפלסטינים, מכיוון שמטרתה היא לגרור את מדינות ערב לנרמל את יחסיהן עם ישראל, להגדיר את גבולותיה ולאפשר לארה\"ב לתקוף את איראן. אסור לפלסטינים להשתתף בוועידה הזו\", אמר שלח הנמצא בדמשק.\nבמקביל, ממשיך צה\"ל לפעול נגד פעילי הטרור ברצועת עזה.\nבשתי תקריות שאירעו ביום חמישי בלילה ברצועת עזה. פלסטיני נוסף נהרג בתקרית שלישית שאירעה אתמול."}
{"article_id": "0,7340,L-3720412,00.html", "header_title": "ליברמן: פינוי מאחזים? רק כחלק מיוזמה כוללת", "full_text": "השר אביגדור ליברמן אמר הבוקר (יום א') לפני ישיבת הממשלה כי אם צריך לפנות מאחזים, יש לעשות זאת \"כחלק מיוזמה כוללת ועל פי תוכנית מסודרת\". לדבריו, \"חזרה לגבולות 67 היום זה לא שלום ולא ביטחון. זה מתכון להעברת הסכסוך לתוך הקו הירוק\".\nגם יו\"ר ש\"ס, השר אלי ישי, נדרש לנושא ואמר כי \"לא צריך לפרק עכשיו\nמאחזים. יש בנייה בלתי חוקית פראית גם מצד הפלסטינים ומצד ערביי ישראל. אם הולכים לאכיפה, צריכה להיות אכיפה אחידה, צודקת ושווינית\".\nהוא הוסיף כי אין צורך להיכנס עם ארצות-הברית בנושא המאחזים, והציע: \"אם נסביר את המצוקות האמיתיות שיש פה, אני מקווה שבסוף הם יבינו. אי אפשר לא לבנות בגושי ההתיישבות. יש זוגות צעירים בקריית ספר, בביתר ובהתנחלויות אחרות שצריכים לעצמם קורת גג ובית - לא לבנות להם בית משמעותו גירושם\". השר ישי התייחס בדבריו בין היתר\nשל מזכירת המדינה האמריקנית, הילרי קלינטון, לעצור את הבנייה בהתנחלויות לחלוטין.\nבישיבת הממשלה התייחס השר ישי גם לביקור ראש הממשלה בוושינגטון: \"אריאל שרון אמר לי שהוא יסכים לשתי מדינות לשני עמים אם הפלסטינים יפרקו את ארגוני הטרור. הטרור לא פורק ואנחנו מדברים על שתי מדינות. אסור לפרק מאחזים, הקפאת הבנייה היא גירוש. בכל ביקור בארה\"ב שראש ממשלה ישראלי מקבל חיבוקים ונשיקות, אנחנו מוותרים על נכסים. אני מעדיף לוותר על החיבוקים\".\nביום חמישי פינו המשטרה ונציגי המינהל האזרחי את המאחז הקטנטן \"\n\",\n\t שבחבל בנימין. זמן קצר אחר-כך הוא\n.\n\t שר הביטחון, אהוד ברק, אמר כמה שעות לאחר הפינוי כי הוא בוצע בהתאם להנחיות הקבועות,\n.\nהשר יולי אדלשטיין מהליכוד תקף את ברק על כוונתו להמשיך בפינוי מאחזים בלתי חוקיים: \"אף שר ביטחון לא ינהג במאחזים\nאחרת ממה שתחליט הממשלה. שר הביטחון פועל לדעתי בצורה פרטיזנית, ללא אישור הקבינט או הממשלה\".\nשר התחבורה, ישראל כץ, אמר כי \"אסור שסדר היום של הממשלה ייראה כמסע ציד נגד המתיישבים ביהודה ובשומרון\". הוא הבהיר כי יש להסדיר את נושא המאחזים בתוכנית כוללת: \"יש לטפל בהסכמה בכל המאחזים שעלו אחרי מרס 2001, כולל כאלה שאינם יושבים על קרקע פלסטינית פרטית\".\nמנגד, שרי העבודה אמרו כי יש לעשות הכל כדי לפנות את המאחזים. השר אבישי ברוורמן אמר שהפינוי צריך להעשות בהסכמה. השר יצחק הרצוג אומר שאי פינוי המאחזים הבלתי חוקיים פוגע בעמדות של ישראל לקראת אפשרות של הסכם קבע. \"כמו כן הוא פוגע בעמדות ישראל על פי המחוייב ממנה במפת הדרכים, לכן יש להמשיך ולפעול על מנת לפנות אותם\".\nשר הביטחון, אהוד ברק, הסביר: \"ועדת טליה ששון, בממשלת אריאל שרון, התחייבה לפנות את המאחזים הבלתי חוקיים לממשל האמריקני. העניין איננו בין ישראל לאמריקנים ובינינו לבין הפלסטינים. העניין הוא קודם כל בינינו לבין עצמנו. זה עניין של שלטון החוק במדינה ומרות המדינה על אזרחיה. פינינו שלושה מאחזים, הגענו להסדרה עם מאחז נוסף, לא איפשרנו להקים מאחזים נוספים. ב-22 הנותרים צריך לטפל עכשיו בצורה אחראית ונכונה. קודם כל לעשות זאת תוך מיצוי הסיכוי להידברות ואם אי אפשר אז באופן חד צדדי וחד משמעי\"."}
{"article_id": "0,7340,L-3719328,00.html", "header_title": "פונה המאחז הפצפון \"מעוז אסתר\" שבבנימין", "full_text": "נשיא ארצות-הברית ברק אובמה דרש צעדים בשטח עוד לפני שהוא משיק את יוזמת השלום שלו - וישראל מאותתת, בינתיים די \"בקטן\", שהיא מוכנה לקיים.\nהבוקר (יום ה') פינו כוחות המשטרה והמינהל האזרחי מאחז בגזרת בנימין, בגדה המערבית, בצעד שכמותו לא נראה כבר זמן רב.\nמהמאחז \"מעוז אסתר\" שליד כוכב השחר פונו שבעה פחונים וכמה בני-נוער, ששכנו במקום. במאחז התגוררו לטענת המתנחלים חמש משפחות וכמה רווקים. הפינוי עבר ללא אלימות.\nתושבי \"מעוז אסתר\" אמרו ל-ynet כי כבר החלו בהקמת המאחז מחדש. לאחרונה נהרס שם אחד המבנים, בצעד שגרר אלימות מצד התושבים במקום\n.\nזמן קצר לאחר מכן פינו אנשי המנהל האזרחי קרוואן בכוכב יעקב שבבנימין. לטענת אנשי המנהל, הקרוואן הוצב במקום בצורה לא חוקית.\nתנועת \"נוער למען ארץ ישראל\", שהקימה את המאחז, הגיבה לפינוי היום: \"הגירוש הזה הינו שלב ראשון במדיניות ברק והממשלה שנגררת אחריו, להקמת מדינה פלסטינית שבירתה ירושלים, שתהפוך בהמשך למדינת חמאס\". ראש המועצה האזורית בנימין, אבי רואה, הגיע למאחז והבטיח: \"המקום ייבנה ואף יורחב\".\nבוועד מתיישבי בנימין אמרו: \"האובססיה של שר הביטחון וחבריו בשמאל להרוס יישובים יהודיים מעוררת רחמים. השיממון האידאולוגי של מפלגת העבודה הפך לתמיכה נלהבת בהרס הזהות היהודית ובגרוש יהודים מנחלת אבותיהם. את אהוד ברק ואנשי המנהל לא מעניין החוק. כולנו רואים את הפחדנות שלהם באכיפת החוק נגד הבניה הבלתי-חוקית האדירה של ערבים, לעומת האובססיה להריסת בתי יהודים\".\nגם ב\"שלום עכשיו\" לא בירכו על הפינוי. \"פינוי המאחזון הוא תרגיל ביחסי ציבור ואיננו מהווה תחליף לפינוי המאחזים המשמעותיים בשטחים. פינוי של כמה\nאוהלים איננו בחזקת טיפול רציני בבנייה הבלתי-חוקית בשטחים\".\nאתמול\nשר הביטחון, אהוד ברק, עם ראשי המתנחלים. בתום הפגישה הוא הבהיר שאת המאחזים הבלתי חוקיים יש לפנות - בין שבהסכמה, ובין שבהידברות. שר החוץ המצרי, אבו אל-רייט,\nהיום מישראל להוכיח בצעדים בשטח שהיא רצינית בכוונותיה לשלום - כתנאי מוקדם לקידום נורמליזציה כלשהי מצד מדינות ערב.\nבמקביל, הגישה המדינה לבג\"ץ את תשובתה בעניין עתירת \"שלום עכשיו\" להפסיק את בנייתם של עשרה מבני קבע ביישוב חלמיש - נווה צוף, מפני שהבנייה נעשתה ללא היתרים. בתשובת המדינה נכתב כי לפני כיומיים מסרו פקחי המנהל האזרחי 11 צווים להפסקת העבודה ביחס לאותם מבנים, כאשר בנוהל המקובל הצווים כללו הזמנה לבעלי המבנים להופיע בפני ועדת המשנה לפיקוח של מועצת התכנון העליונה, שם יוכלו להעלות את טענותיהם ביחס לצווים. בנוסף כתבה המדינה, כי בהתאם לצווי העבודה נאסרים כל שימוש באותם מבנים."}
{"article_id": "0,7340,L-3464261,00.html", "header_title": "ליל קרב ברצועה: 3 מחבלים נהרגו, הבוקר הרוג נוסף", "full_text": "שלושה מחבלים נהרגו הלילה בשתי תקריות שונות ברצועה, ושני חיילי צה\"ל נפצעו באורח קל בחילופי האש. אדם נוסף נהרג הבוקר בתקיפה בסג'עייה.\nתחילתם של האירועים הלילה בצפון רצועת עזה, שם פעל נגד תשתיות הטרור כוח של חטיבת גולני בעומק השטח הפלסטיני. בשלב מסוים נתקל הכוח בשני מחבלים ובמקום התפתח קרב יריות, שבסופו נהרגו השניים. שני חיילים שנפגעו מרסיסים פונו לקבל טיפול בבית החולים \"סורוקה\" בבאר שבע.\nבמקביל, פעל כוח מגדוד מילואים של סיירת צנחנים בדרום הרצועה. בחילופי אש עם מחבלים הרג הכוח פלסטיני חמוש נוסף. מדובר בגדוד מילואים שהספיק לבצע השנה כ-50 ימי מילואים, בהם ימי אימון ותעסוקה. הגדוד פעל גם אתמול בדרום הרצועה והרג שני מחבלים שנשאו אמצעי לחימה רבים. אתמול\nנהרג מחבל נוסף שניסה להניח מטען על גדר המערכת בצפון הרצועה. חברו, נער כבן 15, נלקח לתחקור על ידי כוחות הביטחון.\nבמקביל, הבוקר תקף צה\"ל ברצועת עזה. פעיל חמאס נהרג ושניים אחרים נפצעו כתוצאה מהתקיפה.\nמצה\"ל נמסר כי חיל האוויר ביצע ירי לעבר חמושים.\nגורמים בצה\"ל ציינו כי שרשרת האירועים ממחישה את אופי הפעילות ברצועה. \"יש כאן לחימה בלתי פוסקת. ארגוני הטרור מנסים בדרכים שונות לפגוע בנו, להתקרב לגדר המערכת ואף להוציא לפועל פיגועים בתוך ישראל, ואנו מונעים זאת\", אמרו גורמים צבאיים. \"מרחב גדר המערכת הפך להיות יעד של ארגוני הטרור. הם מנסים להיאחז במקום הזה כדי שמשם יוכלו להוציא פיגועים לתוך ישראל. הפעילות שלנו לאורך הגדר ובתוך השטח הפלסטיני, היא זאת שאמורה לבלום כוונות אלה\". מאז תחילת 2007 נהרגו ברצועה למעלה מ-200 מחבלים ומאות נפצעו."}
{"article_id": "0,7340,L-3464409,00.html", "header_title": "הג'יהאד האיסלאמי: אסור להשתתף באנאפוליס", "full_text": "אלפי פלסטינים השתתפו אחר הצהריים (יום ו') בעצרת לציון 12 שנים לחיסולו של מנהיג הג'יהאד האיסלאמי לשעבר,\n.\nבעצרת שהתקיימה במחנה הפליטים ג'בלייה שבצפון רצועת עזה, נשאו המשתתפים דגלים שחורים וקראו סיסמאות בגנות ישראל וארצות הברית.\nבשיחת טלפון שהושמעה ברמקולים במהלך העצרת, קרא מזכ\"ל הארגון, רמדאן עבדאללה שלח, לרשות הפלסטינית שלא להשתתף בוועידת השלום באנאפוליס. \"הוועידה הזו מסוכנת לפלסטינים, מכיוון שמטרתה היא לגרור את מדינות ערב לנרמל את יחסיהן עם ישראל, להגדיר את גבולותיה ולאפשר לארה\"ב לתקוף את איראן. אסור לפלסטינים להשתתף בוועידה הזו\", אמר שלח הנמצא בדמשק.\nראש ממשלת חמאס, איסמעיל הנייה, השתתף גם הוא בעצרת, לאחר שבימים האחרונים\nבין תומכי חמאס לג'יהאד איסלאמי ברחבי הרצועה.\nבינתיים ממשיך הג'יהאד האיסלאמי בפעולות נגד ישראל. הארגון יורה לעתים רקטות קסאם לעבר שדרות והנגב המערבי. כמה מפעיליו נהרגו בימים האחרונים בפעולות של צה\"ל ברצועת עזה."}
{"article_id": "0,7340,L-3464084,00.html", "header_title": "ברק אישר: אספקת החשמל לרצועה תשובש", "full_text": "שר הביטחון, אהוד ברק, אישר היום (ה') בתום הערכת מצב את המלצות מערכת הביטחון להטלת הגבלות שלטוניות על רצועת עזה. עם זאת, טרם נקבע מתי וכיצד ייושמו המגבלות, במסגרתן תשובש בין היתר אספקת החשמל לרצועה. זמן קצר לאחר אישור ההחלטה נחתה רקטת קסאם סמוך לשדרות.\nבדיון הערכת מצב שהתקיים בקרייה בתל-אביב אושרו שורה נוספת של המלצות, שעניינן הגבלות\nשלטוניות על רצועת עזה במסגרת החלטת הקבינט שהכריזה על הרצועה\n."}
{"article_id": "0,7340,L-3720431,00.html", "header_title": "ברק: על הלבנונים להסיק מסקנות נגד חיזבאללה", "full_text": "בחיזבאללה טוענים כי\nרפיק אל-חרירי נועדה להשפיע על הבחירות בלבנון, ובישראל יש כבר מי שקופץ על ההזדמנות להטות את הבחירות לפרלמנט בביירות. שר הביטחון, אהוד ברק, אמר הבוקר (יום א') כי הוא \"מקווה שאזרחי לבנון יסיקו מזה את המסקנות\", לקראת הבחירות.\nלדברי ברק, \"ההחלטה של הטריבונל הבינלאומי לראות בחיזבאללה ככל הנראה אחראי לרצח ראש ממשלת לבנון לשעבר מעידה שוב על האופי ועל תפקיד חיזבאללה, לא רק במאבק מולנו אלא במאבק נגד הנורמליות של לבנון\". השר הוסיף כי הארגון השיעי פועל בכמה חזיתות, \"כמו שראיני במצרים, גם נגד השליטה הלגיטימית של משטרים אחרים. זה עוד ביטוי להיותו של החיזבאללה זרוע של האיראנים וגורם שלילי\".\nבסוף השבוע שמעו הלבנונים\nגם מפיו של סגן נשיא ארה\"ב ג'ו ביידן, המבקר בלבנון, שקרא \"לאלו שחושבים לעמוד לצד מי שהורסים את השלום - לא לפספס את ההזדמנות הזו להתרחק מההורסים\".\nשר החוץ, אביגדור ליברמן, אמר בעקבות הדיווחים כי \"צריך להוציא נגד נסראללה צו מעצר בינלאומי ולהעמיד אותו למשפט. אם לא, יש לעצור אותו בכוח\".\nאתמול פרסם העיתון הגרמני \"דר שפיגל\" כי בית הדין המיוחד של האו\"ם החוקר את הרצח,\nלפיה חיזבאללה עומד מאחורי ההתנקשות, אך הוא שומר מסקנות אלה בסוד. גורמים בארגון השיעי\nואמרו בתגובה לעיתון הכוויתי \"אל-אנבא\", כי מדובר בהאשמות \"טיפשיות, שקריות ומפוברקות\" שנועדו להשפיע על הבחירות הקרובות לפרלמנט הלבנוני."}
{"article_id": "0,7340,L-3719708,00.html", "header_title": "ברק: פינוי המאחז היום - לא בגלל לחץ אמריקני", "full_text": "שר הביטחון אהוד ברק הבהיר כי פינוי המאחז הזעיר מעוז אסתר הבוקר (יום ה') בגדה המערבית בוצע בהתאם להנחיות הקבועות, ואינו קשור ללחץ אמריקני בעקבות\n.\n\t בדברים שאמר בישיבת לשכת מפלגת העבודה, הבהיר ברק גם כי אין קשר בין הפינוי ל\nעם ראשי מועצת יש\"ע, שבה הבהיר כי בכוונתו להמשיך בפינוי המאחזים.\n\"לא נתתי הוראה מיוחדת לגבי מעוז אסתר\", הבהיר ברק. \"יש הוראת קבע שלי, לכל המערכות - כשקם מאחז ויש בו פעילות, צריך לפרק אותו מייד -\nוזה מה שנעשה. יש לנו אחריות לשמור את החוק\".\nברק אמר כי הבהיר לראשי יש\"ע, ש\"לא יכולים לקבל את התופעה של מאחזים בלתי מורשים בכלל, ומאחזים על אדמה פלסטינית פרטית בפרט\". הוא חזר על דבריו כי רצוי שהטיפול יהיה בהידברות, אך ייתכנו צעדים חד צדדיים אם זו לא תניב תוצאות.\n\"בכל מקרה\", הוסיף, \"אין לפינוי הזה שום קשר לאמריקנים או ללחץ אמריקני. פינוי מאחזים בלתי מורשים הוא חובה של החברה הישראלית לעצמה. חברה חפצת חיים ושומרת חוק לא יכולה לקבל ניסיונות של אזרחים לבעוט או לקעקע את מרות המדינה על אזרחיה\".\nבהתייחסו לתהליך השלום, על רקע התוכנית המדינית שארה\"ב צפויה להציג, אמר ברק כי הוא תומך בהסדר אזורי כולל. \"מפלגת העבודה, הנשיא פרס ואנוכי עובדים מזה זמן רב על קידום הרעיון הזה\", אמר. \"כמובן שאנחנו נצטרך לראות את הפרטים ונצטרך להקפיד בכל מקרה על האינטרסים הביטחוניים החיוניים והאחרים של ישראל. אבל בסך הכול, הגישה האזורית הכוללת היא גישה נכונה ומבטיחה\".\n\"אני חושב שצריך למצוא את הדרך לומר ליוזמה הזאת 'כן\" ולא 'לא', אפילו אם זה יהיה 'כן אבל'\",\nהוסיף. \"אני סבור שהביקור הזה הוא התחלה של דיאלוג שייקח זמן ושיהיו בו עליות ומורדות. אבל, אני חושב שראש הממשלה עשה שם עבודה חשובה מאוד בהצבת הממשל החדש בפני הצורה שבה ישראל רואה את המשך הדרך, גם בתחום האיראני וגם בתחום המדיני\".\n\"כמובן שלדיאלוג הזה יצטרך להיות המשך - אני מתכוון להיות שם בעוד כשבועיים על פי הזמנת שר ההגנה. אני מניח ששר החוץ יהיה שם ואני מאמין שגם נתניהו יחזור לארצות הברית יותר מפעם אחת בחודשים הקרובים\", אמר ברק."}
{"article_id": "0,7340,L-3719256,00.html", "header_title": "מצרים: רצינות ישראלית - תנאי לנורמליזציה ערבית", "full_text": "שר החוץ המצרי מתקשה להאמין שמדינות ערב ייענו לקריאת הממשל האמריקני, בדבר כינון יחסים ונורמליזציה עם ישראל - בטרם תנקוט האחרונה צעדים מעשיים כלפי הפלסטינים, שיוכיחו את רצינות כוונותיה.\n\"אינני סבור שמדינות ערב יהיו מוכנות לקבל את ההצעה הזאת, אלא אם יראו כי ישנם צעדים רציניים, אקטיביים וכנים מצד ישראל, שיעוררו אמון בקרב הערבים\", אמר השר אבו אל-רייט בראיון לעיתון \"א-שרק אל-אווסט\".\nלדעתו, אם תראה ישראל את רצינותה ותנקוט צעדים אמיתיים, שיפיסו את דעתם של הפלסטינים והערבים - כי אז ייתכן שכמה גורמים ערבים \"יפעלו בצורה מהירה וייענו לכך, כשם שנענו באמצע שנות התעשים, כאשר נחתמו הסכמי אוסלו.\n\"אם ישראל תיראה רצינית בתהליך של שתי המדינות, אין כל מניעה\nשנתחיל במהלך, במסגרת של יוזמת השלום הערבית על בסיס העיקרון 'שטחים תמורת שלום'. כאשר תתחיל ישראל לסגת ולאפשר את הקמתה של מדינה פלסטינית ולתת לה הזדמנות, הערבים ייענו לכך באופן הדרגתי\".\nהשר המצרי אמר את הדברים לכתב העיתון הלונדוני במוסקבה, לשם הגיע לביקור בן יום אחד. הוא נועד עם עמיתו הרוסי לברוב, בין השאר - ביוזתה של מוסקבה לכנס בקרוב ועידת שלום בינלאומית, כהמשך לאנפוליס. המארח קרא לכנסה עוד השנה, ואילו אבו אל-רייט נשמע מסויג יותר, ואמר כי ניתן להתכנס רק לאחר שתושלם התמונה ויתבררו עמדות הצדדים."}
{"article_id": "0,7340,L-3464197,00.html", "header_title": "דיווח: פתח מחרחר מלחמה בין הג'יהאד לחמאס", "full_text": "מאז השתלטו אנשי חמאס על רצועת עזה מנסים יריביהם מתנועת פתח להחזיר לעצמם את השליטה ברצועה, או לפחות את הכבוד האבוד. העיתון \"א-סינארה\" היוצא לאור בנצרת מדווח על דרך יצירתית במיוחד: אנשי פתח שמצטרפים לפלגים פלסטינים אחרים, כדוגמת הג'יהאד האיסלמי, כדי לפעול מתוכם ולהביא לעימותים בין הפלגים השונים לבין חמאס.\nגורם פלסטיני בכיר מסר לעיתון, כי עשרות פעילי פתח הצטרפו לאחרונה לפלגים השונים, כדי להילחם נגד חמאס. \"פעילים מתנועת פתח הצטרפו לג'יהאד האיסלמי ולפלגים נוספים, שהם אלה אשר יורים לעבר הכוח המבצע (מנגנון הביטחון של חמאס, ר.נ) ולעבר פעילי תנועת חמאס\".\nואולם, לדברי הגורם הבכיר, אנשי פתח לא הצטרפו לתנועות היריבות בשל טוב לבם ורצון לסייע להם בעימותיהם מול הארגון השולט ברצועה, אלא \"כדי להצית אש של מלחמת אחים בין החמושים של אותם הפלגים לבין חמאס\".\nלדברי הגורם הבכיר, ההתנגשויות שאירעו לאחרונה בין פעילים מהג'יהאד האיסלמי וחמאס אירעו בשל אותם פעילי פתח שהצטרפו לאותם הפלגים. ביום ראשון נהרג פלסטיני בעימותים בין חמאס לג'יהאד האיסלמי. הפלסטינים מסרו כי ההרוג הוא אחיינו של חאלד מנסור, מפקד הג'יהאד בדרום הרצועה וכי הוא נהרג במהלך ניסיון של החמאס לחסל את דודו. מנגד, אמרו בג'יהאד כי החמאס פועל לחסל את ראשי ההתנגדות הפלסטינית.\nעוד נמסר כי תנועת \"ועדות ההתנגדות העממית\" סירבה לאפשר את קליטתם של פעילי פתח לשורותיה וזאת מחשש שהדבר יביא למלחמה בין חמאס לבין שאר הפלגים הפועלים ברצועת עזה.\nמאז השתלטה תנועת חמאס על הרצועה בחודש יוני השנה, הפכו עימותים אלימים בין הפלגים לנפוצים ביותר. בעימותים האחרונים בין פתח לחמאס נהרגו נהרגו ארבעה חמושים ולפחות 20 בני אדם נפצעו.\nבחמאס דווקא נשמעו לאחרונה קולות של פיוס. ראש ממשלת חמאס בעזה, איסמעיל הנייה, אמר כי \"שלטוננו בעזה זמני. יש התקדמות בשיחות הפיוס והסכמנו לקיים דיאלוג עם פתח באחת מערי הבירה הערביות\"."}
{"article_id": "0,7340,L-3463893,00.html", "header_title": "משגר קסאם: אני נעזר במפות של גוגל", "full_text": "חמושים פלסטינים המשגרים רקטות קסאם לעבר שדרות והנגב המערבי, משתמשים בתוכנת Google Earth כדי לכוון את הרקטות. כך מדווח היום (ה') העיתון \"גרדיאן\" הבריטי.\nלפי הדיווח בעיתון הבריטי, חמושים מגדודי חללי אל-אקצה, הזרוע הצבאית של הפתח, גולשים באתר המפות באינטרנט כדי למצוא מטרות ישראליות. אבו ואליד, בכיר בגדודים, אמר: \"אני בוחנים את הפרטים מול Google Earth ומשווים אותם עם המפות שנמצאות בידינו לגבי מרכזי הערים ומקומות רגישים\". אבו ואליד הציג ל\"גרדיאן\" את מחשבו האישי, בו מפה של שדרות שהוריד מתוכנת Google Earth.\nבינתיים נמשך ירי הקסאם לעבר שדרות והנגב המערבי. הבוקר שוגרו שתי רקטות קסאם מצפון לרצועת עזה. הרקטות נפלו בשטחים פתוחים סמוך לשדרות. לא דווח על נפגעים או על נזק.\nאתמול\nושלושה\n\t נוספים נפצעו מטיל שנורה לעברם מכלי טיס של צה\"ל. הטיל נורה לעבר חוליה של אנשי הג'יהאד האיסלאמי, ששיגרה רקטות קסאם לעבר ישראל. זה קרה דקות לאחר שהפלסטינים ירו חמש רקטות אל אזור שדרות.\nמצה\"ל נמסר לאחר מכן כי זוהתה פגיעה בשני פלסטינים ששיגרו רקטות קסאם לעבר ישראל. השניים פעלו דרומית לעיירה בית חנון שבצפון רצועת עזה."}
{"article_id": "0,7340,L-3451070,00.html", "header_title": "ישראל מודיעה: עזה - ישות עוינת", "full_text": "כך החליט בצהריים (יום ד') הקבינט לביטחון לאומי, שאישר את בקשתו של שר הביטחון, אהוד ברק לקראת אפשרות של הטלת סנקציות כלכליות - בהן צמצום הדלק וצמצום החשמל, בהתאם לייעוץ משפטי שיעמוד בתנאי הקהילה הבינלאומית. בנוסף, יוטלו הגבלות על העברת טובין לרצועת עזה ותוטל מגבלה על תנועת אנשים מן הרצועה ואליה.\nנוסח ההחלטה, שהתקבל פה אחד, קובע כי \"ארגון החמאס הוא ארגון טרור שהשתלט על רצועת עזה והפך אותה לשטח עוין. ארגון זה נוקט בפעילות עוינת נגד מדינת ישראל ואזרחיה ומהווה את הכתובת האחראית לפעילות זו\".\nלישיבת הקבינט הגיעו גם צוותים משפטיים של משרד החוץ ושל הפרקליטות הצבאית, והציגו בפני שרי הקבינט את פסיקתם באשר ללגיטימיות הפעולות אשר עתידות להינקט נגד עזה וממשלת החמאס שבראשה. על פי היועצים המשפטיים של משרד החוץ, הקהילה הבינלאומית תוכל לקבל סנקציות שאינם עונש קולקטיבי כלפי כל האוכלוסייה.\nשר הביטחון, אהוד ברק, אמר בישיבת הקבינט: \"אנחנו לא צריכים המרצה ודירבון כדי לפעול בעזה. נגיע לפעילות לאחר שמיצינו את כל מרחב האפשרויות. טרם הגיע הזמן לפעולה רחבה בעזה. אסור להיסחף, צריך לשמור על קור רוח ולהכין הכנה מדוקדקת של כל אפשרויות הפעולה. לפעילות נצא כשאנו נמצאים בעיתוי בשל ומתאים, ולא על מנת לפרוק קיטור\".\nעוד אמר ברק: \"המטרה שלנו כרגע היא החלשת החמאס וחיזוקו של סלאם פיאד. כולנו מבינים מה עובד על תושבי שדרות ועזה, 700 קסאמים וארבעה הרוגים מתחילת השנה, ובשש השנים האחרונות 6,000 קסאמים ו-15 הרוגים. לא צריך ששרי הקבינט יתחרו מי פועל ומי מבין יותר איך להעלים את הקסאם.\n\"כל יום שעובר מקרב אותנו לפעולה בעזה, אנו נתכנס ונגבש את דרכי הפעולה והיעדים כשהזמן יגיע. עם זאת, בטרם נגיע לפעילות רחבה, עלינו למצות מהלכים שהבאתי בשם מערכת הביטחון. צה\"ל והשב\"כ עושים עבודה הראויה לכל הערכה וגיבוי ואני מתכוון לתת אותם. היטלתי את האחריות הכוללת על הצבא ועל הגורמים השלטוניים לפעול בשטח, כמו למשל בסגירת המעברים מול כל ניסיון פיגוע - ביטחון אזרחינו, אנשינו וכוחותינו קודמים לכל\".\nבמהלך השבוע האחרון כינסה שרת החוץ ציפי לבני מספר דיונים כדי לבחון את המשמעויות הבינלאומיות והמשפטיות להכרזת עזה וממשלת החמאס כישות עוינת. \"אם עומדת מולי השאלה של איכות חייהם של תושבי עזה מול ביטחונם של תושבי ישראל, אני וודאי מעדיפה את הביטחון של אזרחינו\", אמרה השבוע.\nלישיבת הקבינט הביאה לבני את הערכתה, שהתקבלה בתום הדיונים המקצועיים במשרד החוץ, לפיה הסנקציות המוגבלות שאינן עונש קולקטיבי, לא יפגעו בישראל.\nבעקבות הקסאם\nהקבינט התכנס לדון במתרחש ברצועת עזה. הדיון נערך, בין היתר, על רקע\nשפצע בשבוע שעבר 69 חיילי צה\"ל במחנה זיקים מדרום לאשקלון. במהלך הדיון השמיעו השרים את דעותיהם באשר לפעולות התגמול לירי הקסאם. כל שרי הקבינט, בראשם ראש הממשלה, הביעו התנגדות נחרצות לפעולה נרחבת לכיבוש עזה בעיתוי הנוכחי.\nטרם הדיון פורסם כי ראש הממשלה להורות על המשך הפעולות הצבאיות הנקודתיות נגד ארגוני הטרור הפועלים ברצועת עזה.\nאולמרט התנגד לפעולה צבאית נרחבת ברצועת עזה. זאת בשל המתיחות שטרם נסתיימה בצפון וההכנות למפגש הבינלאומי בוושינגטון באמצע נובמבר.\nסגן ראש הממשלה, אביגדור ליברמן, המליץ על ביתור הרצועה לשלושה חלקים, והשתלטות על ציר פילדלפי והרחבתו. זאת עד לכניסת כוחות נאט\"ו לאזור, שישמרו על הסדר. השר לביטחון פנים, אבי דיכטר, המליץ על פעולות ממוקדות יותר לסיכול ירי הקסאם ומלחמה בשרשרת הפיקוד של הארגונים הצבאיים ברצועת עזה, בראשם החמאס והג'יהאד האיסלאמי. גם סגן ראש הממשלה, אלי ישי, סבור שיש לבצע פעולות צבאיות עמוקות בתוך הרצועה, אם כי מוגבלות בהיקפן."}
{"article_id": "0,7340,L-3692890,00.html", "header_title": "חשד: מבנה נהרס - ומתנחלים ניסו לדרוס שוטרים", "full_text": "למתנחלים גרסא אחרת לאירועים. לטענת איתי זר מחוות גלעד, \"לחווה הגיע רכב סמוי של המשטרה - טרנזיט עם לוחית זיהוי פלסטינית - שעמד בכניסה עם מכסה מנוע פתוח. שני ערבים עמדו על כביש הגישה לחווה. רכב שהגיע לחוות גלעד הרגיש מאוים והודיע למספר חברים - שעלו לכיוון הטרנזיט\".\nועד מתיישבי בנימין הגיב בזעם על הריסת המבנים. \"זאת כנראה מתנת הכניסה לממשלה שמעניק שר הביטחון החדש-ישן, אהוד ברק, לאנשי השמאל, כדי להצדיק את הצטרפותו לממשלת הליכוד.\nזה כבר הפך לשיטה אצל ברק, שבכל פעם שהשמאל תוקף אותו הוא מעניק להם פיצוי בצורת פינוי יהודים\".\nראשי תנועת ארץ ישראל שלנו, הרב שלום דב וולפא וברוך מרזל, אמרו בתגובה: \"הריסת הבתים במעוז אסתר היא תחילתה של פורענות. אנחנו מאשימים את נתניהו וברק שרקמו דיל סודי, לפיו ברק ימשיך להרוס מאחזים ולגרש יהודים. אנחנו קוראים לש\"ס ולבית היהודי להצביע נגד הממשלה\".\nראש המועצה האזורית שומרון, גרשון מסיקה, אמר בתגובה לאירועים בחוות גלעד: \"אני מגנה את הפרובוקציה הפסולה של היס\"מ, בעוד תושבי החווה מקפידים שלא להיגרר לפרובוקציות ערביות והשקט נשמר. בושה שדווקא המשטרה מתסיסה\"."}
{"article_id": "0,7340,L-3719974,00.html", "header_title": "ביידן רמז ללבנונים: אל תצביעו חיזבאללה", "full_text": "ג'ו ביידן רמז בצהריים (יום ו') בביירות, ערב הבחירות לפרלמנט בלבנון שלא להצביע לחיזבאללה. \"אני קורא לאלו שחושבים לעמוד לצד מי שהורסים את השלום - לא לפספס את ההזדמנות הזו להתרחק מההורסים\".\nלארצות-הברית חשוב להפגין נוכחות לקראת הבחירות לפרלמנט הלבנוני שיתקיימו ב-7 ביוני, ובהן יש סיכוי גדול לחיזבאללה להגדיל את כוחו. לכן הגיע ביידן לביירות והוא האישיות האמריקנית הבכירה ביותר המגיעה ללבנון ב-26 השנים האחרונות. סגן הנשיא האמריקני אמר בביירות כי ארצו מחויבת לשאוף להשגת הסכם שלום במזרח-התיכון, שיכלול גם את לבנון.\nלאחר שנפגש עם נשיא לבנון, מישל סולימאן, הצהיר ביידן כי אין לו כוונה לתמוך באף מפלגה בבחירות. אך אם זאת הוא הדגיש כי הסיוע של ארצות-הברית ללבנון תלוי במפלגה שתיבחר בבחירות. הוא אמר כי הגיע לביירות כדי לחזק את הריבונות של לבנון \"שלא ניתן ואסור לסחור בה\".\nמנגד, בחיזבאללה תקפו את סגן הנשיא האמריקני. בכיר בארגון טען כי מדובר בהתערבות בבחירות במדינה.\nהממשל האמריקני מדגיש את ריבונות לבנון, ושני נציגיו הבכירים\nג'פרי פלטמן ודן שפירו,\n,\n\t הדגישו עניין זה כתנאי להמשך הדיאלוג האמריקני עם סוריה.\nבתחילת החודש\n,\n\t בשאר אסד, כי על וושינגטון לפתוח בדיאלוג \"ישיר או בלתי ישיר\" עם חיזבאללה על מנת להשיג שלום במזרח התיכון. אסד הוסיף כי ארצו מוכנה לסייע בדיונים בין וושינגטון לבין הארגונים שהיא מגדירה כארגוני טרור. \"אם ארצות הברית זקוקה לסיוע, אנחנו מוכנים לעזור\", הוא אמר."}
{"article_id": "0,7340,L-3720335,00.html", "header_title": "חיזבאללה: לא רצחנו את חרירי, זו הטיית בחירות", "full_text": "גורמים בחיזבאללה הגיבו הבוקר (יום א') לטענות כי הארגון עומד מאחורי רצח ראש ממשלת לבנון לשעבר, רפיק אל-חרירי, ב-2005 ואמרו כי מדובר בהאשמות \"טיפשיות, שקריות ומפוברקות\" שנועדו להשפיע על הבחירות הקרובות לפרלמנט הלבנוני.\nאמש פרסם העיתון הגרמני \"דר שפיגל\" כי\nהחוקר את הרצח, הגיע למסקנה לפיה חיזבאללה עומד מאחורי ההתנקשות, אך הוא שומר מסקנות אלה בסוד. גורמים בארגון השיעי הכחישו את הפרסום ואמרו בתגובה לעיתון הכוויתי \"אל-אנבא\", כי מדובר\nבהדלפות שנועדו להשפיע על הבחירות. לטענת הגורמים, המדליפים אינם מרוצים מהתחזקות חיזבאללה ומהעובדה שהתנועה עומדת לפני ניצחון בבחירות.\nבהמשך פרסם הארגון תגובה רשמית, ובה הוסיף כי \"אין זו הפעם הראשונה שמגזין או עיתון מפרסם בדותות מן הסוג הזה. עשה זאת בעבר העיתון הכוויתי 'א-סיאסה' כבר מספר פעמים, וכן עיתונים אחרים. דברים אלה אינם אלא פברוקים פוליטיים שיוצרו בחדרים שחורים - אותם החדרים אשר פעלו לאורך ארבע השנים כדי לפברק סיפורים דומים הקשורים בסורים\".\nבחיזבאללה תוקפים גם את הבלטת הפרסום בכלי תקשורת ערבים הידועים בעמדותיהם נגד חיזבאללה, כגון רשת 'אל ערבייה' ומספר עיתונים בינערביים. לטענתם, לא רק שהפרסום שואף להשפיע על האווירה בבחירות בלבנון, הוא גם נועד לפגוע בכיסוי התקשורתי של למעצרי \"רשתות הריגול\", הישראליות, ובנוסף, פוגע באמינות בית המשפט הבינלאומי. \"חיזבאללה מציב את הפרסום הזה במסגרת של קמפיין מתוכנן ושחור, שגורמים ידועים שואפים באמצעותו לפגוע במעמדו של חיזבאללה\", מוסיפים בארגון. \"הגורמים הללו כשלו בהשגת מטרותיהם, כפי שנכשלו בעבר\".\nשל חרירי אירעה ב-14 בפברואר 2005. בתחילה רווחה הסברה כי סוריה עומדת מאחורי ההתנקשות, ואף\nברצח, בכירים לשעבר במערכת הביטחון הלבנונית הידועים בעמדותיהם הפרו-סוריות - אך ההוכחה החותכת בפרשה, מעולם לא נמצאה. בית הדין המיוחד של האו\"ם, שהחל לפעול לפני כחודשיים בניסיון למצוא ראיות במשפט, הורה בחודש שעבר על שחרור החשודים. כעת נראה כי החקירה הסתיימה וכי בידי השופטים מסקנות חדשות ונפיצות.\nגורמים המקורבים לחקירה דיווחו לעיתון \"דר שפיגל\" כי האחריות להתנקשות מוטלת על כתפי היחידות המיוחדות של חיזבאללה, ולא על סוריה. אנשי חיזבאללה נחשפו לאחר שיחידה מיוחדת של בלשים מכוחות הביטחון הלבנונים הצליחה לאתר מספרי טלפונים ניידים, שאותותיהם נמצאו בקרבת אל-חרירי בימים שקדמו להתנקשות וביום הרצח עצמו. אל מספרים אלה התייחסו החוקרים בשם \"מעגל הגיהינום הראשון\".\nבסופו של דבר נחשפה החוליה כאשר אחד המחבלים החברים בה התקשר אל חברתו מהמכשיר המבצעי. הוא אמנם עשה זאת פעם אחת בלבד, אבל זה הספיק לבלשים על-מנת לזהותו באופן ודאי. מדובר בעבד אל-מג'יד רמלוש, חבר בחיזבאללה שסיים קורס פעילים באיראן. החוקרים אף גילו כי הוא היה זה שרכש את כל המכשירים. מאז נעלם רמלוש, וייתכן כי אינו בחיים.\nככל שהעמיקה החקירה בביירות, כך התבהרה התמונה.\nב\"שפיגל\" דווח כי החוקרים הצליחו לגלות מי מאנשי חיזבאללה רכש את מכונית המיצובישי ששימשה לביצוע הפיגוע, ואף התחקו אחר מקורות חומר הנפץ בו נעשה שימוש. זמן קצר לאחר מכן, בינואר 2008, נרצח מפקד הבלשים בפיגוע שאירע ליד ביתו שביירות. כוחות הביטחון מאמינים כי מפקדת חיזבאללה עומדת גם מאחורי פיגוע זה, וכי מטרתו הייתה לעכב את החקירה.\nלאחר מלחמת לבנון השנייה, הסתמן נסראללה כמנצח הגדול בעיני הציבור הלבנוני. כוחו הפוליטי עלה, והוא ידע כי יהיו תוצאות הבחירות הקרובות אשר יהיו, ארגונו לא ייאלץ להתפרק מנשקו ולשנות את דרכיו. חשיפת מסקנות בית הדין, זמן כה קצר לפני הבחירות, צפויות לפגוע בחיזבאללה. נסראללה ידע את זה עוד לפני שהחקירה הושלמה. בנאום שנשא עם פתיחת הדיונים בבית הדין, כבר הגדיר אותו כ\"מזימה קונספירטיבית נגד חיזבאללה\"."}
{"article_id": "0,7340,L-3717901,00.html", "header_title": "אובמה לנתניהו: אציג יוזמת שלום אזורית חדשה", "full_text": "נשיא ארה\"ב, ברק אובמה, הודיע לראש הממשלה, בנימין נתניהו,\nכי\n\t הוא מתכוון להכריז על תוכנית שלום אזורית חדשה. ראש הממשלה נשאל אמש (יום ב') בתדרוך הכתבים אם התרשם שבכוונת ארה\"ב לצאת ליוזמת שלום חדשה, והשיב: \"הכוונה היא ללכת ליוזמה חדשה שהמרכיב האזורי יהיה מרכזי\". ייתכן שהיוזמה תוצג כבר בנאומו של אובמה בקהיר ב-4 ביוני.\n\"גיליתי הבנה אצל הנשיא שישראל צריכה לא רק לתת, אלא גם לקבל\", אמר נתניהו בסיכומו של יום עמוס בפגישות בבית הלבן ובמחלקת המדינה.\n\"אמרתי בפגישות שאנו מוכנים למשא ומתן לשלום, ומצפים שגם יהיה לזה מרכיב של שלום אזורי. לנשיא יש מחויבות ברורה להרחיב את מעגל השלום\". בתום שעה וחצי של פגישה עם מזכירת המדינה הילרי קלינטון אמר הלילה נתניהו כי \"התחדדה ההכרה המשותפת בצורך לעצור את התגרענותה של איראן\".\nאובמה יסיים בקהיר את סבב הפגישות עם מנהיגי האזור - המלך עבדאללה, נתניהו, אבו מאזן שיגיע לוושינגטון בשבוע הבא, ולבסוף מובארק. נתניהו אמר שנושא יוזמת השלום הערבית עלה בפגישה, \"אבל רק במובן זה שבמדינות ערב יש רוח הרבה יותר חיובית - יחסית ל'שלושת הלאווים' בוועידת חרטום. לא יותר מזה\". עם זאת הבהיר: \"הנשיא חושב, וגם אנחנו, שיש לצרף כמה שיותר מדינות ערביות לתהליך המדיני מול הפלסטינים, כך שידברו ישירות עם ישראל\".\nבמישור הפלסטיני, הבהיר נתניהו לכתבים, כי הוא \"מוכן להתחיל בשיחות עם אבו מאזן כבר עכשיו\". עם זאת, הוא סירב להתייחס לאפשרות שאובמה קבע לוחות זמנים לתהליך מול הפלסטינים, ופטר זאת במלים \"אני לא נכנס לזה\". אולי כדי להרגיע את הקואליציה בבית, הבהיר: \"לא אמרתי את המילים 'שתי מדינות לשני עמים' בתוך הפגישה. אני אמרתי שהפלסטינים צריכים להכיר בזהות היהודית של מדינת ישראל\".\nלדבריו, \"סוגייה זאת מחייבת הידברות צמודה. זה מחייב לברר אם מדובר למשל במדינת חמאס. איך מבטיחים שזאת לא תהיה מדינת חמאס? זאת שאלה יסודית. הטרמינולוגיה אמנם חשובה, אך יותר חשוב מה יהיה שם במהות. אנחנו מבקשים לברר זאת, כפי שהבהרתי כאן בצורה ישירה ואמיתית\".\nנתניהו סירב להתייחס באופן ישיר לשאלת ynet אם יורה על הפסקת הבנייה בהתנחלויות, כפי שדורש אובמה, אך במהלך התדרוך שב ואמר בצורות שונות כי יש לעמוד במקביל על התביעות מהערבים, ובראשם הפלסטינים. \"פינינו את עזה, פירקנו התנחלויות - וקם שם בסיס ענק לטרור\", אמר. \"זה שהם לא עמדו בהתחייבויות, זה אומר שנבנה את ההתנחלויות מחדש בעזה?\".\nאובמה, על פי נתניהו, \"מבין שצריך צעדים קונקרטיים מאיתנו, אבל גם מהעולם הערבי לכיוון ישראל. הוא מדבר על צעדי נרמול. אמרתי לנשיא שהפלסטינים יוכלו ליהנות מכל הסמכויות פרט לצבא ויכולת להחדיר אמצעי לחימה. אם תהיה הבנה על המהות, הבעיות האחרות יפתרו\".\nראש הממשלה הבהיר בארה\"ב כי \"לישראל יש זכות להגן על עצמה\". בשיחה עם הכתבים הישראלים, אמר שהסכים עם הנשיא האמריקני שיש למנוע מאיראן להגיע ליכולת צבאית גרעינית. נתניהו מבהיר כי זה העניין החשוב בראייתו, ו\"המבחן הוא מבחן התוצאה\". הנושא האיראני, לדבריו, תפס מקום מרכזי בפגישה.\nנתניהו אמר עוד, לאחר פגישותיו: \"אובמה הביע מחויבות לצרכים המיוחדים של ישראל. הוא חיזק ואשרר את מחויבות ארה\"ב להבנות קודמות בינינו בנושאים מהותיים\". דבריו אלה נגעו ככל הנראה\nתת\n\t מזכירת המדינה האמריקנית לפני כמה ימים, באשר לצורך בהצטרפות ישראל לאמנה לאי-הפצת נשק גרעיני.\nנתניהו התגאה בפגישה הארוכה שקיים עם אובמה: \"שעה ו-45 דקות בארבע עיניים, ובסך הכל ארבע שעות יחד - זה חשוב לביסוס הקשר האישי. ביחסי ישראל-ארה\"ב היו זוגות שונים של נשיאים וראשי ממשלה, והוא אמר לי שהוא מאמין שהקשר יכול לחולל שינוי. אנחנו שני אנשים שמאמינים\nביכולתם לעבוד יחד. היתה מחויבות עמוקה שהוא ביטא ליחסי ישראל ארה\"ב. מחוייבות לביטחון ישראל, על כל מרכיביו\".\nבסיום התדרוך בישר נתניהו לכתבים כי המגעים עם ממשל אובמה יימשכו כבר ביומיים הקרובים לשהותו כאן, בטרם צאתו בחזרה לישראל. נתניהו אמר שארה\"ב וישראל יקימו צוותים משותפים שיעסקו בסוגיות מדיניות וביטחוניות, אך סירב לומר אילו הן, ואם מדובר בנושא האיראני למשל. כך או כך, ראש הממשלה נתניהו סיכם את פגישתו עם אובמה במילים \"פגישה טובה מאוד\".\nלאחר פגישת נתניהו-אובמה החל צוות ישראלי בראשות עוזי ארד וצוות אמריקני בראשות הגנרל לשעבר ג'יימס ג'ונס בעיבוד הנושאים שעלו בפגישה. מאוחר יותר יצא נתניהו למחלקת המדינה וסעד עם הילרי קלינטון."}
{"article_id": "0,7340,L-3446132,00.html", "header_title": "משפטן: ניתוק מים אסור, חשמל - במידה מסוימת", "full_text": "במסגרת הלחימה בטרור הקסאמים מעזה, מציעים שרים להחריף את צעדי התגובה של ישראל - עד כדי ניתוק חשמל ומים למספר שעות, בעקבות כל שיגור ושיגור. מה אומר המשפט הבינלאומי על צעדי ענישה קולקטיביים - ומה יקרה לתדמיתה של ישראל בעולם?\n\"נקודת המוצא צריכה להיות שיש הפרה חמורה של המשפט הבינלאומי מטעם הרשויות בעזה, בכך שהן מתירות - או לפחות לא מונעות - פגיעת טילים ביישובים בישראל\", מסביר ד\"ר רובי סייבל, מומחה למשפט בינלאומי באוניברסיטה העברית ולשעבר יועץ משפטי למשרד החוץ. \"השאלה היא איזו תגובה מותרת להפרה כזו\".\n\"במצב רגיל בין מדינות\", מסביר ד\"ר סייבל, \"אין ספק שמדינה רשאית להפסיק לספק חשמל או דלק למדינה שמתקיפה אותה, גם אם ישנו הסכם לאספקה כזו\". אלא שכאן מסתבכים העניינים: האמנם נחשבת רצועת עזה - בעידן שאחרי ההתנתקות ועליית חמאס - לשטח ריבוני זר?\n\"רצועת עזה נמצאת במידת מה בשליטה ישראלית\", מסביר המשפטן. \"אנו שולטים באוויר ובגבולות, והרצועה תלויה לחלוטין בנו להספקת מזון, דלק וחשמל - במידה מסוימת גם מים. המשפט הבינלאומי קובע שבמצב כיבוש, אין להעניש קולקטיבית, דהיינו: אין להעניש אוכלוסייה שלמה בגין מעשיהם של בודדים. אנו לא כובשים שם ואין ממשל ישראלי, אך כאמור, יש לנו מידה מסוימת של שליטה\".\nומה בנוגע למצב המלחמה, שקיים מול עזה? ד\"ר סייבל מסביר: \"כל מדינה רשאית\nלהפעיל כוח לצורכי הגנה עצמית. אין ספק שישראל רשאית להפעיל כוח צבאי נגד משלחי הטילים וגם נגד התשתית התעשייתית, שמסיעת במישרין לייצור ושיגור הטילים. אך גם במצב לחימה, הפגיעה באוכלוסייה האזרחית חייבת להיות מידתית - לתועלת הצבאית שבהתקפה. דיני המלחמה קובעים במפורש שאין להרעיב את האוכלוסייה האזרחית כאמצעי לחימה\".\nבשורה התחתונה: \"מותר לנו להתקיף יעדים צבאיים ותשתיות שמסייעות לייצור ושיגור. אך התקפות כאלו חייבות להיות מידתיות. לדעתי, הפסקת אספקה של מים פוגעת באוכלוסייה האזרחית באורח לא מידתי, והיא אסורה. אך מאחר ואספקת חשמל ודלק מסייעת לייצור הטילים, מותר לנו לפגוע בה - אך במידה שלא תפגע יתר על המידה באוכלוסייה האזרחית. עם זאת, בפועל, אין ספק שנספוג ביקורת בינלאומית קשה ברגע שיתפרסמו ידיעות ותמונות על בתי-חולים, תחנות שאיבה ומאפיות, שהפסיקו לפעול בגלל הפעולה הישראלית\".\nפעילי זכויות אדם חוששים מאוד מהכוונה להסלים את המצב בעזה, שגם כך נתונה למצוקה הומניטרית קשה. נגה איתן, דוברת עמותת \"גישה\": \"מאז יוני 2007 נוקטת ישראל מדיניות של הידוק הסגר הכלכלי-אזרחי על הרצועה, אשר הביאה לפגיעה אנושה בכלכלת עזה ובחיי היום-יום של התושבים שם. כולנו, ובראש ובראשונה תושבי שדרות, עדים עם כל אזעקת 'צבע אדום' לחוסר התוחלת שבפגיעה באוכלוסייה האזרחית הפלסטינית. אין להפוך את הילדים בשדרות ואת הילדים ברצועת עזה לבני ערובה של גורמים קיצוניים, שאינם רוצים לחיות בשלום ומעוניינים בזריעת הרס והרג\"."}
{"article_id": "0,7340,L-3717219,00.html", "header_title": "\"אובמה לערבים: תנו לישראלים לטוס מעליכם\"", "full_text": "עם בואו של\n,\n\t לוושינגטון - מדווחים היום (א') בארה\"ב כי הנשיא ברק אובמה מקווה לשכנע את מדינות ערב לבצע \"צעדים קטנים\" בוני אמון עם ישראל, כדי לשפר את האווירה ולאפשר לקדם את תהליך השלום הישראלי-פלסטיני. \"וושינגטון פוסט\" כותב היום כי המדינות שמצויות על הכוונת האמריקנית הן\n,\n,\nו\n.\nאובמה דיבר על הצורך\nבפגישתו לפני שלושה שבועות עם עבדאללה מלך ירדן, בעקבות זאת פתח עבדאללה בסיבוב שכנוע בקרב מנהיגים ערבים.\nצילום: רויטרס\nלפי הדיווח, הצעדים הסמליים יכללו פתיחת קווי טלפון ישירים בין מדינות ערב וישראל ומתן רשות למטוסים מסחריים ישראלים לטוס בשמי מדינות אלו. יצויין כי כיום, ניתן לחייג מישראל לכל מדינה - אולם ממדינות ערב רבות, הכיוון ההפוך חסום.\nעם זאת, ספק אם מדינות ערב יהיו מוכנות לצעדים בוני אמון לפני שישראל תממש את התחייבותה להקפיא את הבניה בהתנחלויות ותאפשר חופש תנועה גדול יותר של פלסטינים בגדה.\nלאחר שהמשלחת הישראלית נחתה בצהריים בוושינגטון, אמר גורם בכיר בפמליית ראש הממשלה כי נתניהו יבקש להעמיד את האיום האיראני במרכז פגישת הפסגה עם אובמה, מחר בבית הלבן. \"איראן היא סכנה קיומית לא רק לישראל. הנושא אינו רק טקטי\", אמר הגורם.\nבפמלייה מציינים מאמר של העיתונאי הישראלי-אמריקני הבולט ג'פרי גולדברג ב\"ניו-יורק טיימס\", המגדיר את איראן כסכנה קיומית, ומכנה אותה \"עמלק המודרני\". ישראל מבקשת, לפי דבריו של\n,\n\t להגביל את הדיאלוג עם איראן לשלושה חודשים. נושא זה צפוי לעלות בפגישה מחר.\nואולם בכל הקשור לדרישה זו - ממשל אובמה מסרב להכריז פומבית על כל הגבלה במועדים. דובר מחלקת המדינה הכחיש\nלפיו הוחלט לתת הזדמנות לדיאלוג עם איראן עד תחילת חודש אוקטובר, לפני שארצות הברית והמערב יעברו להטלת סנקציות חריפות.\nהדובר איאן קלי אמר בתדרוך בסוף השבוע: \"לא קבענו שום דד-ליין. אין לנו עניין בקביעת לוח זמנים ספציפי או אפילו תיאורטי. אנחנו עוקבים מקרוב לראות מה האיראנים עושים, ומעריכים התקדמות. כמו שאתם יודעים אנחנו לא מתכוונים לאפשר לזה להימשך לעד, אין לנו לוח זמנים לזה.\n\"החלטנו לשבת ליד השולחן של ה-5+1 (החברות בהקבועות במועצת הבטחון וגרמניה) ולהיות מעורבים\", הדגיש הדובר.\n\"הגישה הקודמת של בידוד איראן לא עבדה, כך שאנחנו רוצים לתת צ'אנס למעורבות ורוצים שאיראן תבוא לשולחן המשא ומתן\".\nבמהלך התייעצויות ההכנה היום ביקש ראש הממשלה להגיע לתאום מלא עם הממשל האמריקני בסוגיה האיראנית. בפמליה מדגישים שעם כל הכבוד לסוגייה הפלסטינית, הנושא האיראני הוא הנושא המרכזי מבחינת ישראל."}
{"article_id": "0,7340,L-3463118,00.html", "header_title": "אמנסטי: חמאס והפתח מזלזלים בזכויות האדם", "full_text": ": דו\"ח חדש של אמנסטי, המתפרסם הלילה (יום ד'), מאשים את חמאס והפתח כאחד בביצוע הפרות בוטות של זכויות אדם ביהודה ושומרון וברצועת עזה - בכללן הריגה של כ-350 אזרחים ופעילים. הדו\"ח מתאר מציאות של העדר חוק ומשפט ברצועת עזה ובגדה ומכיל עדויות קשות של קורבנות משני הצדדים ושל אזרחים תמימים.\nבאמנסטי טוענים בדו\"ח, שכותרתו, \"לכודים בעימות בין הפלגים\", כי מאז\n,\n\t הוא נוהג לעצור אנשים באופן שרירותי ומאפשר לכוחותיו לתקוף ולפגוע במפגינים לא אלימים ובעיתונאים המסקרים את ההפגנות. לעומת זאת נטען, כי בגדה כוחות הביטחון הנאמנים לנשיא הרשות הפלסטינית, מחמוד עבאס (אבו-מאזן), עצרו באופן שרירותי מאות תומכי חמאס ונכשלו מלמצות את הדין עם פעילי פתח האחראים לחטיפות, הצתות ותקיפות.\nבארגון הפועל לשמירה על זכויות האדם ברחבי העולם קוראים לחמאס ולפתח לסיים באופן מיידי את ההרג, החטיפות, אחזקת בני ערובה, העינויים וההתקפות על בני אדם או רכוש. לדבריהם, על הקהילה הבינלאומית להפסיק מיד את העברת כלי הנשק לשני הארגונים עד לקבלת ערובות לכך שהנשק לא משמש עוד להפרות זכויות אדם והפרות של החוק הבינלאומי. באמנסטי מבקשים מהרשות הפלסטינית וחמאס להקים ועדת חקירה עצמאית ובלתי תלויה שתחקור הפרות אלו.\nבאמנסטי אומרים כי כוחות הביטחון הפלסטינים, שאחראים על אכיפת החוק וההגנה על האוכלוסייה, בגדו במחויבות הזו ונטלו יחד עם קבוצות חמושות חלק בעימות. \"הם הפרו בעצמם את החוק וביצעו הפרות גסות של זכויות אדם מבלי לתת על כך את הדין. שני הצדדים הרגו את יריביהם, חטפו והחזיקו חברים מקבוצה יריבה בשבי, על מנת להחליפם בחברים וקרובים אחרים. קרבות ירי פזיזים, והתקפות ללא הבחנה שנערכו בתוך שכונות מגורים הותירו אוכלוסיה אזרחית מכותרת ואסירה בביתה. מחסומים שהוקמו על ידי אנשים חמושים משני הצדדים, העצימו את הסכנה שנשקפה לתושבים ומנעו את תנועתם\", נטען בדו\"ח\nעוד נטען כי זירת הקרבות היתה בדרך כלל באזורים מיושבים ובתוך בתי מגורים. בדו\"ח החריף נכתב כי \"הדבר הזה סיכן את חיי התושבים ועוברי האורח. אנשי חמאס חמושים התמקמו על גגות בתים גבוהים וניהלו משם קרב ירי כנגד כוחות הביטחון הפלסטינים. בעוד אנשים חמושים מהפתח ירו פצצות אר פי ג'י וטילים שונים לתוך ומתוך בניינים מיושבים, בזמן שתושבים נכחו בבתיהם, תוך שהם מסכנים את חייהם וגורמים לנזק רחב היקף ברכוש\".\nבנוסף אומרים בארגון כי החמושים הפלסטינים \"ניהלו קרבות גם בתוך ומסביב לבתי חולים, ואף ביצעו פעולות תקיפה ישירות מתוך בתי החולים תוך שהם מסכנים חולים ואנשי צוות, מפריעים לעבודות הצוות הרפואי ומונעים מחולים את הטיפול הרפואי לו נזקקו\".\nבסעיף ההמלצות, קוראים באמנסטי, לרשות הפלסטינית, ולמוסדות חמאס ברצועת עזה להקים ועדת מומחים עצמאית ובלתי תלויה, שתחקור את הפרות זכויות האדם שבוצעו על ידי שני הצדדים החל מ-2006.\nבאמנסטי קראו לרשות הפלסטינים לדאוג ש\"כוחות הביטחון יחזרו לפעול על פי החוק ולכבד את זכויות האדם, על ידי הוראה שכל אדם שביצע הפרות של החוק או זכויות אדם יעמוד לדין ללא כל קשר לדעתו הפוליטית או לארגון אליו הוא משתייך. שימו סוף למעצרים השרירותיים. הבטיחו שכל העצורים שרירותית ישוחררו מיידית ושלא ימנע מהם הזכות לחופש מלבד מקרים אשר נוהלו בהתאם לחוק. סיימו את העינויים וחוסר מתן הטיפול האחר. הבטיחו שכל העצירים מטופלים כראוי ולפי החוק, שבני משפחתם יודעים היכן הם מוחזקים, שהעצירים נבדקים ומקבלים טיפול רפואי, שהאנשים שמתלוננים על עינויים יקבלו את ההגנה לה הם זכאים\".\nלמוסדות חמאס ברצועת עזה, קוראים בארגון: \"סיימו את ההתעללות הנרחבת שממשיכה להתקיים בעזה על ידי הכוחות האחראיים או גדודי עז א-דין אל קסאם והבטיחו כי כל חברי חמאס יכבדו את החוק וזכויות אדם. שימו קץ למעצרים שרירותיים, שחררו את כל העצורים שרירותית, שימו קץ לעינויים ויחס בלתי הוגן, החזירו את שלטון החוק לרצועת עזה, שימו קץ להתרבות כלי הנשק שגורמים להפרות בזכויות אדם\"."}
{"article_id": "0,7340,L-3463739,00.html", "header_title": "צה\"ל הרג 2 פלסטינים, לאחר מתקפת קסאם", "full_text": "שני פלסטינים נהרגו הערב (יום ד') ושלושה נוספים נפצעו מטיל שנורה לעברם מכלי טיס של צה\"ל. הטיל נורה ככל הנראה לעבר חוליה של אנשי הג'יהאד האיסלאמי, ששיגרה רקטות קסאם לעבר ישראל. זה קרה דקות לאחר שהפלסטינים ירו חמש רקטות אל אזור שדרות. אחת נחתה ליד מעון ויצ\"ו, לא הרחק מביתו של ראש העיר, אלי מויאל. שני בני אדם לקו בחרדה.\nמספר פצצות מרגמה נחתו סמוך לגדר המערכת וגרמו לשריפה בחממות של אחד הקיבוצים בנגב. איש לא נפגע מהירי הזה. מצה\"ל נמסר לאחר מכן כי זוהתה פגיעה בשני פלסטינים ששיגרו רקטות קסאם לעבר ישראל. השניים פעלו דרומית לעיירה בית חנון שבצפון רצועת עזה.\nמויאל סיפר ל-ynet על מתקפת הקסאם: \"הייתי בבית כשנשמע הפיצוץ. נכנסתי לממ\"ד. אנחנו לא מזלזלים בירי של רקטות קסאם. ושוב, כמו אתמול, היה כאן נס. הקסאם נפל ליד מעון ילדים ללא ילדים. יממה לפני, נפלה רקטה בכניסה לבית ורק בנס לא היו נפגעים. שוחח איתי אלוף פיקוד הדרום, אך הוא אינו הקובע את המדיניות. אנו ממתינים עדיין שהממשלה תפעל בעניין. אכן הייתה תקופה יחסית שקטה, אך השקט הזה הוא מדומה, ולדעתי השקט הזה הרבה יותר מדאיג מאשר הירי בימים האחרונים\".\nבמטה לבטחון שדרות בראשותו של אלון דוידי אמרו: \"דווקא בערב שבו תושבי ישראל זוכרים את הרצח שפגע בדמוקרטיה הישראלית, מופקרים תושבי שדרות על-ידי אותה דמוקרטיה, ואינם זוכים לזכות הבסיסית של כל דמוקרטיה בעולם המערבית - והיא הזכות לחיות בביטחון וללא פחד. אנו קוראים לראש הממשלה להתעשת מחלומות הוויתורים ולהורות לצה\"ל לצאת לפעולה קרקעית נרחבת, למיגור הטרור מחמאסטן\".\nירי הרקטות נמשך בכל הימים האחרונים. אתמול בבוקר\nקסאם בשטחים פתוחים ליד שדרות וסמוך למתקן אסטרטגי באזור התעשייה הדרומי של אשקלון. לא דווח על נפגעים או על נזק. פלוגות אל-קודס, הזרוע הצבאית של הג'יהאד האיסלאמי, לקחו אחריות לירי ואמרו כי הוא בוצע בתגובה\nהארגון בג'נין."}
{"article_id": "0,7340,L-3375983,00.html", "header_title": "האם תמונות הלוויין של גוגל מסוכנות לביטחון המדינה?", "full_text": "החומר שממנו עשויות מפות\nGoogle Earth עושה שימוש בשני מקורות עיקריים: תצלומי אוויר וצילומי לווין, אשר צולמו במהלך שלוש השנים האחרונות ומתעדכנים על בסיס קבוע. לרוב, המידע מעודכן בתדירות גבוהה יותר – כאשר התצלומים אינם בני יותר משנה. גוגל\nמשיגה את המידע עבור השירות ממגוון של מקורות ציבוריים ומסחריים – כמו סוכנות החלל האמריקנית וחברות המתמחות בצילומי לוויין כמו\nו-\n,\n\t שהן חברות אמריקניות.\nכיצד מטופלים שני המקורות?\nב-1996, חוקק הקונגרס האמריקני תיקון לחוק ההגנה הנרכשת, האוסר על חברות אמריקניות המתמחות בחישה מרחוק, לספק תצלומים של מדינת ישראל ברמת אבחנה (רזולוציה) העמוקה יותר משני מטרים. זו רמת הפירוט אליה הגיעה גוגל בשירות במהלך השנה האחרונה.\nשאלה של כסף\nאודי פרידלנדר, מנכ\"ל חברת \"אופק צילומי אוויר\", ממהר להרגיע את החששות ביחס לגוגל, ומסביר כי באופן מעשי, למידע המופק מ-Google Earth, אין שום ערך מודיעיני. לטענתו, מי שאכן מעוניין בצילומי לווין לצרכים מודיעיניים, לא צריך את Google Earth. את ישראל מקיפים באופן קבוע לוויינים אשר מסוגלים להפיק תמונות ברזולוציה של 60 ס\"מ לפיקסל - יותר מפי שלושה מרמת האבחנה שמספקת גוגל.\nמשמעותית מזו של Google Earth.\nסכנה בשכבות המידע?\nגוגל הוסיפה בשעתו לשירות Google Earth תכונה חדשה, המאפשרת לגולשים ומשתמשים בשירות, להוסיף שכבות מידע משלהם, על גבי המפה – עם ציוני שמות מקומות ותמונות של אתרים שונים, הממוקמים בדייקנות על המפה.\nבהקשר הישראלי, התכונה הזו מיד נוצלה לצורכי תעמולה וניגוח פוליטי, כאשר\nשכבת מידע משלו, המכילה את השמות הערביים של יישובים אשר תושביהם גורשו או ברחו ב-1948, וציונים היסטוריים לגבי פעולות צה\"ל באותם המקומות במלחמת השחרור.\nזה אולי מרגיז, אך אין בכך כל פגיעה בטחונית, אולי תעמולתית, במקרה הטוב. בהקשר זה, אגב, אפשר לציין כי ח\"כ זבולון אורלב, כיו\"ר ועדת המדע והטכנולוגיה של הכנסת, פנה לאחרונה לאחראי על ההסברה במשרד החוץ, והביע את דאגתו בעניין.\nתגובת גוגל ומערכת הביטחון\nתגובת דובר צה\"ל בשם מערכת הביטחון (משרד הביטחון, צה\"ל ושירות הביטחון הכללי):\n\"חברת גוגל הנה חברה אמריקנית הפועלת על פי החוקים והנהלים האמריקנים, יכולות החברה מוכרות למערכת הביטחון ואין בהן משום סיכון לתשתית הביטחונית של מערכת הביטחון. מערכת הביטחון פועלת בדרכים שונות למנוע מידע רגיש\nבמפות ובתצלומי לווין\".\nתגובת גוגל\n\"Google מתייחסת לנושאי ביטחון ברצינות רבה, ונכונה תמיד לדון על כך עם סוכנויות וגורמים ממשלתיים רשמיים. Google Earth מושתת על מידע זמין ברחבי העולם ממקורות מסחריים וציבוריים. בהתחשב בזמינות המידע המגיע מלוויינים מסחריים על כל מדינה ברחבי העולם, Google Earth לא משפיע על אלמנטים של בטחון.\nמטרה נוחה\nהטענות על הפגיעה בביטחון ישראל בגלל שירות כמו Google Earth הן מוגזמות. דומה שהתגובה לשירות והפרסומים אודותיו, היא רגשית בעיקרה, כפי שאזרחי ישראל נוהגים לא פעם לגבי כל דיווח או מידע שיש לו נגיעה בטחונית כלשהי.\nבאופן דומה לכך שיצא קצפו של הציבור על דיווחי התקשורת על תנועות הצבא בזמן מלחמת לבנון האחרונה, נראה שגוגל ושירות המיפוי שלה, כמו כלי התקשורת בישראל – הם פשוט מטרה נוחה למתלהמים ולפורקן התסכול וחוסר האונים שחש הציבור מול שטף המידע הבלתי ניתן לעצירה.\nעל פי תגובת מערכת הביטחון לכתבה, ניתן להבין כי מומחי הביטחון והמודיעין האמיתיים אכן מודעים לנושא ומטפלים בו. ואילו הצנזורים ו\"מומחי הביטחון\" מטעם עצמם, יכולים להמשיך לחפש מתקנים להנאתם - ואת המטבע שמתחת לפנס."}
{"article_id": "0,7340,L-3711425,00.html", "header_title": "ארה\"ב: ישראל צריכה לחתום על אמנת הגרעין", "full_text": "תת-מזכירת המדינה האמריקנית, רוז גוטלמולר, קראה אמש (יום ג') לישראל, פקיסטן, הודו וצפון-קוריאה להצטרף לאמנה לאי הפצת נשק גרעיני. גוטלמולר, שהקריאה הודעה מטעמו של הנשיא אובמה בפני נציגים מ-189 מדינות החתומות על האמנה לאי-הפצת נשק גרעיני (NPT), סירבה לומר אם וושינגטון תנקוט צעדים חדשים כדי ללחוץ על ישראל בנושא זה.\n\"היצמדות עולמית לאמנה לאי הפצת נשק גרעיני - גם על-ידי הודו, ישראל, פקיסטן וצפון-קוריאה - נותרה אחת מהמטרות הבסיסיות של ארה\"ב\", אמרה גוטלמולר וציינה כי ממשל אובמה יעודד את כל הצדדים להצטרף לאמנה.\nיצויין כי ישראל, הודו ופקיסטן לא חתמו מעולם על האמנה לאי הפצת נשק גרעיני, ואילו צפון-קוריאה פרשה ממנה ב-2003 - שלוש שנים לפני שערכה ניסוי גרעיני ראשון. ארה\"ב הקפידה במשך שנים ארוכות לשמור על שיתוף פעולה שקט עם מדיניות העמימות הגרעינית של ישראל - ונמנעה מהפעלת לחץ משמעותי עליה בהקשר זה.\nגוטלמולר לא התייחסה בדבריה לתוכניתה הגרעינית של איראן, אך לאחר מכן ציינה שאיראן עלתה באופן עקיף בדבריה כשדיברה על \"ההשלכות על אלה שמפירים את החוק הבינלאומי ופורשים מהאמנה\".\nמי שכן התייחס לסוגיית איראן אתמול בערב הוא נשיא ארה\"ב, ברק אובמה, שהביע בפגישה עם הנשיא שמעון פרס מחויבות חד-משמעית לביטחון ישראל.\nאובמה הבהיר לפרס כי ארה\"ב \"מתחילה בהידברות עם איראן אבל\n\".\n\t פרס אמר מצדו כי ישראל תומכת במאמצי ארה\"ב לפתור את הסוגיה בדרך דיפלומטית וכי \"אם המאמצים יצליחו - זה יהיה הדבר הטוב ביותר\". הפגישה בין פרס לאובמה היתה אמורה הייתה להימשך 20 דקות והתארכה לשעה, כשרבע השעה האחרונה הייתה בארבע עיניים. קודם לכן נכחו בפגישה גם ראש מטה הבית הלבן רם עמנואל, היועץ לביטחון לאומי ג'ים ג'ונס, והיועץ הבכיר של אובמה דייויד אקסלרוד."}
{"article_id": "0,7340,L-3720229,00.html", "header_title": "דיווח: חיזבאללה עומד מאחורי רצח אל-חרירי", "full_text": "באחד מצעדיו הראשונים הורה בית הדין, בתחילת חודש אפריל, על שחרורם של ארבעת החשודים שנעצרו. זאת, לאחר שלוש שנים בבית כלא לבנוני. מאז לא נשמע דבר מבית הדין, אך כעת נראה כי החקירה הסתיימה וכי בידי השופטים מסקנות חדשות ונפיצות.\nבסופו של דבר נחשפה החוליה כאשר אחד המחבלים החברים בה התקשר אל חברתו מהמכשיר המבצעי. הוא אמנם עשה זאת פעם אחת בלבד, אבל זה הספיק לבלשים על-מנת לזהותו באופן ודאי. מדובר בעבד אל-מג'יד רמלוש, חבר בחיזבאללה שסיים קורס פעילים באיראן. החוקרים אף גילו כי הוא היה זה שרכש את כל המכשירים. מאז נעלם רמלוש, וייתכן כי אינו בחיים.\nככל שהעמיקה החקירה בביירות, כך התבהרה התמונה. ב\"שפיגל\" דווח כי החוקרים הצליחו לגלות מי מאנשי חיזבאללה רכש את מכונית המיצובישי ששימשה לביצוע הפיגוע, ואף התחקו אחר מקורות חומר הנפץ בו נעשה שימוש. זמן קצר לאחר מכן, בינואר 2008, נרצח מפקד הבלשים בפיגוע שאירע ליד ביתו שביירות. כוחות הביטחון מאמינים כי מפקדת חיזבאללה עומדת גם מאחורי פיגוע זה, וכי מטרתו הייתה לעכב את החקירה.\nאחת הסיבות להתנקשות הייתה ככל הנראה הפופולאריות הגואה של אל-חרירי, שנתקעה לנסראללה כמו עצם בגרון. בנוסף, הוא היווה את כל מה שנסראללה מתנגד לו: קשרים עם המערב ועם מדינות ערב המתונות, סגנון חיים ראוותני, ואמונה סונית. אל-חרירי היה, ניתן לומר, תמונת ראי של נסראללה.\nלאחר מלחמת לבנון השנייה, הסתמן נסראללה כמנצח הגדול בעיני הציבור הלבנוני. כוחו הפוליטי עלה, והוא ידע כי יהיו תוצאות הבחירות הקרובות אשר יהיו, ארגונו לא ייאלץ להתפרק מנשקו ולשנות את דרכיו. חשיפת מסקנות בית הדין, זמן כה קצר לפני הבחירות, צפויות לפגוע בחיזבאללה. נסראללה ידע את זה עוד לפני שהחקירה הושלמה. בנאום שנשא עם פתיחת הדיונים בבית הדין, כבר הגדיר אותו כ\"מזימה קונספירטיבית נגד חיזבאללה\"."}
{"article_id": "0,7340,L-3461181,00.html", "header_title": "עזה: ארבעה הרוגים בקרבות בין פתח לחמאס", "full_text": "בקרבות בין אנשי כוחות הביטחון של החמאס לחברי שבט המזוהה עם הפתח בשכונת סג'אעייה שבעיר עזה, נהרגו הלילה (יום ה') שני קצינים מהחמאס ושני אנשי פתח. בקרבות נפצעו לפחות 20 בני אדם, וכוחות הביטחון החלו לכתר את השכונה ולבצע מעצרים בקרב אנשי שבט הלס, המזוהים עם תנועת הפתח.\nלטענת דובר מטעם תנועת חמאס, העימותים בין הפלגים התלקחו לאחר שאנשי הפתח פתחו באש לעבר כוחות הביטחון. גורמים בפתח מסרו כי הקרבות התפתחו לאחר שקצינים ניסו להחרים את מכוניתו של תושב השכונה ולעצור אותו.\nעדי ראייה בעזה דיווחו כי הצדדים\nנלחמים באמצעות רימונים ומקלעים וכי אנשי החמאס יורים לתוך בתיהם של החמושים. ברחבי העיר נשמעת פעילות ערה של כוחות ההצלה.\nמאז השתלטה תנועת חמאס על הרצועה בחודש יוני השנה, הפכו עימותים אלימים בין הפלגים לנפוצים ביותר."}
{"article_id": "0,7340,L-3412512,00.html", "header_title": "חמאס מתקרב לכיבוש הרצועה: \"עזה נצבעת ירוק\"", "full_text": "בזה אחר זה נופלים מוצבי הפתח בידי אנשי חמאס, אנשיהם נכנעים או נהרגים - והנשק והתחמושת עוברים יד. ביום של דמים נהרגו לפחות 30 פלסטינים, בהם גם עוברי אורח.\nאמש (יום ד') נותרו למעשה רק שני מעוזים עיקריים לכוחותיו של אבו-מאזן - מתחם \"אנסאר\", המרכז כמה מפקדות של זרועות הרשות הפלסטינית, ובניין נוסף של הביטחון המסכל. כאשר יפלו שני הסמלים האחרונים הללו, יכריז החמאס: רצועת עזה בידינו.\n\"עזה נצבעת בירוק\", אמר ל-ynet מקור פלסטיני ברצועה, שסיפר על יכולותיהם של אנשי החמאס, שלא פוסחים על מוצבי הפתח - וכובשים אותם אחד-אחד. \"חמאס שואף להקים כאן נסיכות איסלאמית\", אמר בכיר באל-אקצה, הזרוע הצבאית של הפתח, שהציבה אולמטימטום ללוחמים ולהנהגה בעזה וגם בגדה: להתנער מהפעולות האלימות - או לחשוף את עצמם ואת מוסדותיהם לפגיעה.\nאיך זה קורה בפועל? קבוצת חמושים מקיפה את המוצב, מנתקת את קווי האספקה שלו מן המתחם המרכזי - וקוראת לאנשיו להיכנע. בתום קרב יריות קצר, במהלכו לרוב אוזלת התחמושת לנצורים, נורות על המוצב רקטות \"יאסין\" - ואנשיו נמלטים או נהרגים. בחאן-יונס פעלו אנשי החמאס בצורה שונה - הם פוצצו מנהרת תופת שנחפרה מתחת למפקדת מנגנון הביטחון המסכל. כמה פעילי פתח נהרגו.\nאמש דווח כי הנשיא הפלסטיני, מחמוד עבאס (אבו מאזן) וראש הממשלה, איסמעיל הנייה, סיכמו בטלפון על הפסקת אש בין הצדדים בניסיון להסיג את החמושים מרחובות רצועת עזה. בחמאס מיהרו להכחיש.\nהאזרחים מסתגרים בבתים\nאנשי חמאס לא בחלו גם באמצעים, שלרוב מוכנים בראש לשעת פקודה מול ישראל. כך, פוצצה מנהרת תופת תחת אחד ממוצבי הביטחון המסכל. בין היעדים שנפלו נמצא גם\n.\n\t התושבים באזור הסתגרו בבתיהם, ודיווחו על כאוס מוחלט וקרבות רחוב. \"הם כבר לא יודעים לאיפה הם יורים, הילדים בחרדה רבה\", סיפר אחד הדיירים ברפיח.\nמי שסובל מהקרבות, הם בעיקר האזרחים התמימים. פייז אבו טהא מרפיח סיפר כי חמושים מהפתח והחמאס ניהלו חילופי אש סמוך לביתו. \"אני לא יודע על מה הם נלחמים. אני יכול לראות את הכדורים עפים מחלון ביתי\".\nרבים מהתושבים אומרים כי הם לא יכולים לצאת מהבתים, בשל הקרבות. ד\"ר ואיל עבדל ג'וואד אמר כי הוא שמע את אנשי הפתח צועקים לחבריהם, כדי שיעבירו להם תחמושת.\nהעימותים התפשטו גם לגדה. אנשי פתח בג'נין השתלטו על בית ספר ובית חולים של חמאס וכן על כמה ממשרדי התנועה בעיר. מנהיג גדודי חללי אל-אקצה בעיר, זכרייה זביידי, אמר ל-ynet כי בפתח החליטו לאסור כל פעילות של חמאס בעיר עד להפסקת העימותים ברצועת עזה.\nמוקדם יותר, הציבו גדודי חללי אל-אקצה, הזרוע הצבאית של פתח, אולטימטום לאנשי חמאס בגדה המערבית וקראו להם להתנער באלימות הארגון ברצועה ולא ייפגעו.\nבצה\"ל עוקבים בדאגה אחר ההתפתחויות האחרונות ברצועה, ולפי שעה לא מתערבים בנעשה בתוכה. את הסוגיה הסבוכה מתירים לפי שעה לפתחו של הדרג המדיני.\nהקהילה הבינלאומית התגייסה לנסות ולסייע בהרגעת המצב, ומזכ\"ל האו\"ם, באן קי-מון, הודיע כי ישקול הצבה של כוח רב לאומי ברצועת עזה במטרה לסייע לייצוב המצב הביטחוני ברשות. \"זהו רעיון שאנו צריכים לבדוק את אפשרויותיו\", אמר באן בתום ארוחה שקיים עם חברי מועצת הביטחון של האו\"ם. כדי לנסות להגיע לרגיעה, הודיעו שרי החוץ של הליגה הערבית כי בכוונתם להיפגש בשבת בקהיר על מנת לדון בקרבות בין פעילי פתח וחמאס ברצועת עזה. \"ביוזמת מצרים, יכנס מזכ\"ל הליגה הערבית, עמרו מוסא, את שרי החוץ הערביים לישיבה דחופה על מנת לבחון את הדרכים להפסיק את האלימות ברצועה\", אמר גורם בכיר בארגון.\nגם הממשל האמריקני דורש מהצדדים לנצור את האש. הבית הלבן קרא לפלגים הפלסטינים להפסיק את האלימות ולסיים את הסכסוך ביניהם.\nדובר הבית הלבן, טוני סנואו, אמר כי על הפלגים \"למצוא דרך לפתור את הסכסוך ביניהם אם ברצונם להתקדם לעבר פיתרון של שתי מדינות החיות זו לצד זו בשלום\"."}
{"article_id": "0,7340,L-3711228,00.html", "header_title": "ליברמן לברלוסקוני: לתת לאיראן רק 3 חודשים", "full_text": "שר החוץ, אביגדור ליברמן, העורך מסע פגישות מדיניות באירופה, נועד בצהריים (יום ג') במשך יותר משעה ברומא עם ראש ממשלת איטליה, סילביו ברלוסקוני. \"חשוב שהדיאלוג עם איראן יהיה מוגבל בזמן, ואם לאחר שלושה חודשים יהיה ברור שהאיראנים מושכים זמן ולא עוצרים את התוכנית הגרעינית יהיה על הקהילה הבינלאומית לנקוט נגדם בצעדים מעשיים\", אמר שר החוץ.\nליברמן ביקש מברלוסקוני לשכנע את ממשלת רוסיה לנתק את הקשרים עם חמאס וחיזבאללה, \"שהם ארגוני טרור שפועלים נגד בעלי הברית של המערב במזרח התיכון, כמו ראש ממשלת לבנון, פואד סניורה, ונשיא מצרים, חוסני מובארק\".\nהשר ליברמן הסביר לראש ממשלת איטליה כי ממשלת ישראל מגבשת מדיניות חדשה ביחס למשא ומתן המדיני, והבהיר שהבסיס צריך להיות כזה שיבטיח בטחון לישראלים וצמיחה כלכלית לפלסטינים. הוא דיבר על החשיבות בשיפור הכלכלה הפלסטינית והביע התעניינות בתוכנית מרשל שגיבש ברלוסקוני במאמץ לפתח את הכלכלה הפלסטינית.\nשר החוץ העביר לברלוסקוני הזמנה מראש הממשלה, בנימין נתניהו, לבקר בישראל, והציע לו שהביקור ייערך במתכונת מפגש של שתי הממשלות, כפי\nשנעשה בעבר עם גרמניה, כדי לקדם נושאים משותפים.\nבמסגרת מסעו באירופה יבקר ליברמן גם בצרפת, בצ'כיה ובגרמניה, שם יוועד עם עמיתיו ועם בכירי ממשל נוספים. שר החוץ מבקש לשמור על פרופיל נמוך בעת הביקור, על רקע הסערה שעוררו\nעל אי-תקפותו של מתווה אנאפוליס ופתרון של שתי מדינות לשני עמים.\nבהמשך הקיץ צפוי שר החוץ לצאת ל\n- לאפריקה ולאמריקה הלטינית."}
{"article_id": "0,7340,L-3716156,00.html", "header_title": "דיווח: הדד-ליין האמריקני לאיראן - אוקטובר", "full_text": "\"הקפאה תמורת הקפאה\", זוהי העסקה שמציבה ארצות הברית בפני איראן, כתנאי מוקדם להידברות ישירה. על-פי פרסומים בעיתון \"וול סטריט ג'ורנל\", הצעת העסקה תעמוד בפני איראן עד תחילת אוקטובר, ולפיה אם תקפיא את העשרת האורניום - יוקפאו הסנקציות הכלכליות החדשות שמתבשלות נגדה.\nעל-פי הדיווח, ההחלטה האמריקנית נובעת - בין היתר - מהחשש בישראל, במצרים, בסעודיה ובמדינות המפרץ, שאיראן תמשוך\nזמן בשיחות אינסופיות, בה בשעה שתמשיך לקדם את תוכנית הגרעין שלה.\nקביעת אוקטובר כתאריך אחרון אינה אקראית. המאמץ הדיפלומטי האחרון ייעשה בשולי כינוס העצרת הכללית השנתית של האו\"ם, שייערך בשלהי חודש ספטמבר. על-פי התכנונים, נשיא ארה\"ב ומזכירת המדינה האמריקנית ייפגשו אז עם מנהיגי רוסיה וסין, שעד כה הביעו התנגדות להחרפת הסנקציות במועצת הבטחון. רק בשבוע שעבר הבהיר שר החוץ הרוסי, סרגיי לברוב, כי ארצו\n.\nתאריך היעד אף נקבע בלו\"ז האמריקני כדי לאפשר תמרון דיפלומטי של מספר שבועות לא מועט, לאחר הבחירות לנשיאות איראן - הצפויות להיערך ב-12 ביוני.\nבכירים בממשל האמריקני הבהירו בתדרוכי רקע כי במהלך הדיאלוג של ארצות-הברית עם בנות בריתה האירופיות, נקבעו קריטריונים ברורים להערכת ההתנהלות של איראן, ולקבוע אם יש טעם להמשיך במאמץ ההידברות, או שיש לעבור למשטר סנקציות חריף יותר. בין אבני הבוחן שנקבעו היו נכונותה של איראן לאפשר לפקחי האו\"ם לבצע גיחות פיקוח לכל אתרי הגרעין המצויים מחוץ לתחום, וכן נכונותה של טהרן לעסקת ה\"הקפאה תמורת הקפאה\".\nמדד נוסף לקביעת רצינותה של טהרן יהיה ריסון התמיכה שלה בארגוני הטרור – חיזבאללה, חמאס וארגוניים אחרים בעיראק\nובמדינות נוספות.\nהנשיא אובמה, ששיגר את ראש ה-CIA, ליאון פנטה, לשיחות בישראל כדי למנוע מירושלים לפעול עצמאית בנושא האיראני, הדגיש באחרונה כי הפתיחות של ארה\"ב כלפי איראן לא תהיה בלתי-מוגבלת בזמן. מזכירת המדינה קלינטון אמרה בשימוע בקונגרס שהסנקציות המתוכננות יפגעו קשות בכלכלה האיראנית.\nבנוסף ללחץ מצד ישראל ומדינות ערביות, מופעל על הבית הלבן לחץ מהקונגרס, שבו מוצגות הצעות חקיקה שיחייבו את הממשל להטיל סנקציות על חברות שייצאו נפט מזוקק לאיראן, הסובלת ממחסור במתקנים לזיקוק נפט ונאלצת לייבא 40 אחוז מהבנזין שלה."}
{"article_id": "0,7340,L-3716784,00.html", "header_title": "מרטין אינדיק: \"אמינות ישראל על כף המאזניים\"", "full_text": "מאחורי המלים האלה עומד מרטין אינדיק, מנהל מרכז סבן למזרח התיכון במכון ברוקינגס בוושינגטון, שהיה מהדמויות המרכזיות בקידום המו\"מ לשלום בשנות התשעים. בראיון מיוחד ל-ynet הוא מקפיד לא לחזור על האשמות אנשי ממשל קלינטון במחצית השנייה של שנות התשעים, כי נתניהו רימה אותם - אבל מזהיר אותו לא לעשות זאת הפעם. אינדיק היה בעבר שגריר ארה\"ב בישראל, אחר כך ראש דסק המזרח התיכון במחלקת המדינה - ושוב שגריר בישראל.\nעם\nלביקור ראשון בוושינגטון בקדנציה הנוכחית, ניתן ללמוד רבות מאינדיק על מה שצפוי להתנהל בינו לאובמה במשרד הסגלגל. הוא היה בסיטואציות האלה, ויודע איך העניינים מתנהלים. \"הדברים ילובנו בשיחה בארבע עיניים בין השניים. אובמה ונתניהו ירצו לבנות יחסים אישיים של אמון. זו מילת המפתח. טבעי שראש ממשלת ישראל יבהיר את הבעיות שלו בבית עם הקואליציה שלו ומה הוא לא יכול לעשות, אבל חשוב שהוא יציג לנשיא את מה שהוא כן מוכן לעשות\".\nבסיבוב הקודם שלו כראש ממשלה, ניסה נתניהו לגייס את הרוב הרפובליקני בקונגרס נגד ביל קלינטון, וזה היה מקור לחיכוכים עם הנשיא. המצב היום שונה - אובמה נהנה מגיבוי מלא של הקונגרס הנשלט בידי הדמוקרטים, וגם מתמיכה נרחבת בציבור האמריקני, ובין היתר מצד יהודי ארה\"ב. אינדיק סבור שנתניהו מבין זאת, וישתדל ככל הניתן להתרחק מעימות עם הנשיא. \"הוא למד משהו מהניסיון הקודם שלו\", הוא מעריך. \"הוא מבין שזה לא טוב פוליטית להיות במצב של עימות עם נשיא ארה\"ב, במיוחד כשאין קונגרס בשליטה רפובליקנית, כשהנושא הקריטי של איראן מחייב אותו לזכות בתמיכה אמריקנית. עימות עם נשיא ארה\"ב יפגע בו פוליטית, ובביטחון ישראל\".\nאבל התסריט הזה לא סביר בעיניו, והוא אינו סבור שיש לציבור בישראל סיבה לדאגה לנוכח הדיווחים על קרע שבדרך בין ארה\"ב וישראל. \"אהיה מאוד מופתע אם יתפתח עימות\", הוא אומר. \"אובמה הוא לא מסוג האנשים של עימותים. הוא יודע שזה לא הגיוני פוליטית מבחינתו, לפחות לא בשלב הזה. הוא יודע שישראל היא 50 אחוז מהפתרון, שישראל צריכה לוותר על הגדה כדי שיושג פתרון, וזו המטרה שלו. לכן הוא ירצה לפעול בשיתוף פעולה עם נתניהו, לראות אם זה אפשרי ואיך השותפות הזו תיראה. לשני המנהיגים יש מניע חזק למצוא דרך לעבוד יחד ולמסד שותפות\".\nאינדיק מסביר כי בפגישה עם נתניהו, ואחריה הפגישות עם מובארק ואבו מאזן, ינסה אובמה לברר מה כל אחד מהם מוכן לעשות, ועד כמה הם מוכנים להרחיק לכת - האם יש לו שותפים במאמץ. \"ראש הממשלה יאמר לנשיא: 'אם אתה רוצה שאקח סיכונים למען השלום, אני רוצה לדעת שאתה תטפל באיראן ותמנע ממנה להשיג נשק גרעיני'\", מדמיין אינדיק.\n\"ואובמה ישיב: 'אוקיי, אני מוכן לעשות את זה, אבל מה אתה מוכן לעשות למען השלום?'. אני יכול לדמיין את נתניהו אומר: עלינו להתחיל מלמטה למעלה, להתחיל מהכלכלה ושירותי הביטחון הפלסטיניים ולהסיר מחסומי דרכים'. אני יכול לדמיין את אובמה פונה אליו ואומר, 'אוקיי, מבין. אתה רוצה בגישה מלמטה למעלה? תקפיא את ההתנחלויות, אנחנו לא נסכים למסלול איטי בשעה שהמתנחלים בונים בהתנחלויות במהירות'\".\nגם לכך יש לנתניהו תשובה מוכנה, לפי אינדיק: \"הוא יאמר, 'אבל אי אפשר למנוע גידול טבעי', ואובמה ישיב: 'הקפאת התנחלויות כוללת גידול טבעי, גידול טבעי גוזל אדמות פלסטיניות. אתה מעביר איתות שאין טעם במו\"מ. אתה פוגע באמינות של התהליך אם תמשיך לבנות'\". כאן, סבור אינדיק, ינסה נתניהו לשנות נושא: \"נתניהו יאמר שיש מפגש של אינטרסים, ישראלי-ערבי. ואובמה ישיב, 'נכון אבל צריך להקפיא את ההתנחלויות, כי אחרת הערבים לא יבואו'\".\n\"זו תהיה פגישה טובה בכל הקשור לקביעת אסטרטגיה. יש להם אינטרס משותף בהשגת הסכמה בעניין זה\", הוא מוסיף, ומשבח בהקשר זה  אינדיק את נתניהו, \"שהיה מאוד קפדן בהצהרות שלו. על שלום, על אופק מדיני. הוא ניסה להכין את הקרקע להעביר תחושה שישראל רצינית לגבי עשיית שלום. הוא יצא למצרים וירדן. הוא לא רוצה שיווצר פער בינו לבין אובמה\".\nהבעיות, הוא סבור, יגיעו רק בהמשך, אחרי הפגישה הראשונה: \"אפשר להגיע להסכמה על נושאים גדולים, אבל נשארים עם אותן בעיות שפוגעות ביחסים שבין ראשי ממשלה של הליכוד עם נשיאי ארה\"ב. זה קרה לשמיר ולנתניהו בסיבוב הקודם. אני חושש ממכשולים לאורך הדרך\". אינדיק אומר שקיימים שני תסריטים: של הסכמה בהבנה, או של פתרון כפוי. אובמה נראה נחוש לקדם פתרון של שלום במרח התיכון, כאינטרס אמריקני במסגרת ראייה כוללת.\nלפי התסריט הראשון, אומר אינדיק, נתניהו יספק לאובמה את \"מילת הקסם\" - מחויבות למפת הדרכים, שפירושה הקפאת התנחלויות והורדת מאחזים כבר בשלב הראשון, ופתרון של שתי מדינות בסיום התהליך. \"השאלה היא איפה נמצא הנושא הזה ברשימת סדרי העדיפות שלו. עד כמה הוא נחוש להשיג פריצת דרך. אני מזהה אצל אובמה חוסר סבלנות. הוא חש תחושה של דחיפות שההזדמנות לפתרון תיעלם במהירות, בגלל ההתנחלויות והחמאס. הוא מאוד עקבי. ג'ורג' מיטשל נשלח להכין את הקרקע ולוודא שישראל מקפיאה את ההתנחלויות ושהפלסטינים עושים את המוטל עליהם\".\nומה עם התסריט השני? \"אם הנשיא יחוש שהוא לא יכול להשיג את זה עם נתניהו ואבו מאזן בדרך האיטית של צעדים בוני אמון, אולי הוא יהיה פתוח לרעיון של פתרון כפוי. אני לא יודע אם הוא ינקוט בפתרון הזה, אבל הוא בהחלט מפגין חוסר סבלנות\".\nאם פגישת אובמה-נתניהו תהיה מוצלחת, מסכם אינדיק, השניים יוכלו למסד שותפות אמיתית בנושא הגרעין האיראני, להשיג פריצת דרך בערוץ הסורי ולפעול לקידום הסכם עם הפלסטינים. במיוחד הוא רואה סיכוי בערוץ הסורי: \"הממסד הביטחוני בישראל מאוד עקבי בעמדה שחשוב להגיע לפתרון עם סוריה. ברק מאמין בזה יותר מאשר בפתרון עם הפלסטינים. אם נתניהו רוצה ללכת על זה, הוא יעשה זאת בסודיות כדי שהקואליציה שלו לא תקרוס. אני מאמין שבנסיבות מסוימות הסורים יהיו מוכנים לפרויקטים משותפים עם המתיישבים בגולן. אני מאמין שהם יסכימו לשמור את הישובים הישראלים תחת ריבונות סורית\"."}
{"article_id": "0,7340,L-3412316,00.html", "header_title": "\"אשר יגורנו בא: קן צרעות בחמאסטן\"", "full_text": "יותר מה-20 פלסטינים נהרגו אתמול (ד') בחילופי אש בין אנשי פתח לחמאס. העימותים האלימים התפשטו גם לשכם, שם חטפו חמושים מגדודי חללי אל-אקצה, הזרוע הצבאית של פתח, 12 אנשי חמאס, ובהם בכירים בארגון. על רקע\nבמלחמת האחים המתחוללת ברחבי הרשות, פנינו לשני קצינים בכירים במילואים, כדי לשמוע מפיהם פרשנות למהלכים האחרונים ברשות הפלסטינית ולהשפעותיהם על ישראל.\n\"את אשר יגורנו בא - היציאה הבלתי אחראית מהרצועה איפשרה לחמאס להתחזק עם כמויות אדירות של חומר נפץ, כלי נשק וכסף שזרמו לתוך עזה\", אומר ל-ynet אלוף (מיל') יעקב עמידרור, כיום סגן-נשיא מכון \"לנדר\" בירושלים, ובעבר כראש חטיבת המחקר באגף המודיעין. \"הואיל ואיבדנו את השליטה בגבול של עזה, פעילי חמאס יצאו להתאמן וחזרו עם הרבה מאוד ידע. מומחים מבחוץ הגיעו לעזה ועזרו לחמאס לארגן את הצבא שלו.\n\"המערכת המושחתת של פתח והרשות איבדה כל הזמן עוצמה, כי הייתה עסוקה בגניבת כספי הציבור הפלסטיני, בזמן שחמאס עסק בהתחזקות צבאית ויצר עדיפות ברורה. התוצאה היא מלחמה שבה רבים הסיכויים שחמאס יזכה בשליטה מלאה בעזה. גובר החשש שעזה תהפוך להיות 'חמאסטן' בנוסח לבנוני, ותהיה קן צרעות שלתוכו יגיעו בעתיד גם אנשי אל-קאעידה, וגם זרועותיה הארוכות של איראן. כל הדברים האלה מתממשים מול עינינו.\n\"מדינת ישראל איבדה את היכולת להשפיע על הנעשה ברגע שהשלימה את החלק השני של הנסיגה. אנחנו הולכים לקראת מצב שבו עזה תהיה מדינת טרור פורמלית. על בסיס שלטון חמאס אנחנו 'נזכה' לראות גם גורמים של אל-קאעידה ,שאף אחד לא יטפל בהם.\n\"בטווח הקצר, מדינת ישראל תעמוד מול מערכת מסודרת של גרילה צבאית בנוסח לבנוני שתלך ותתעצם מיום-ליום. בטווח הארוך תהיה לישות הזאת טילים ארוכי-טווח ויכולות אחרות, שבסופו של דבר השפעתן תהיה לא רק על שדרות - אלא גם על אשדוד וקרית-גת. בתהליך ארוך יותר, טילים יגיעו עד חיפה.\n\"האינטרס הישראלי הוא ליצור מצב שבו ההתחזקות של חמאס לכדי אותו חיזבאללה של ממש לא תתממש. לכן צריך להבין שמדובר במלחמה ולא בקרבות. צריכה להיות נכונות להישאר בשטח במשך שנים. אם אין יכולת להישאר בשטח - והמטרה היא להיכנס ולצאת - עדיף לא להיכנס בכלל. מי שמחליט פה, צריך לקבל החלטה קשה ביותר, כי המשמעות היא מלחמה קשה, ולאחר מכן הישארות ארוכת שנים בשטח. אם לא מוכנים לשני הדברים האלה - עדיף לא להתחיל. ואם לא נתחיל, התהליך של התחזקות חמאס והפיכתו לחיזבאללה בעזה הוא תהליך בלתי נמנע\".\n\"הפלסטינים הופכים להיות כלי משחק\"\nח\"כ מתן וילנאי (העבודה) שימש אלוף פיקוד הדרום בעת שצה\"ל יצא מערי הרצועה ב-1994, ולאחר מכן שימש סגן הרמטכ\"ל. \"נראה שכוחות חיצוניים מעורבים בנעשה ברצועה\", הוא אומר בשיחה עם ynet. \"הפלסטינים הופכים להיות כלי משחק. זו הבעיה האמיתית כיום, וזה נראה תוואי מסוכן מאוד - גם לישראל וגם לפלסטינים.\n\"חמאס תמיד חזק ברחוב הפלסטיני. הוא ידוע כמי שמטפל במצוקות היום-יום של התושבים. הצמיחה של חמאס נובעת מהמצוקות. מול ההתנהגות המושחתת והשחצנית, חמאס מייצג משהו אחר. לכן אנשי חמאס לא גרים בוילות מפוארות ואין שם חיים ראוותניים. הדבר הזה הוא אבי-אבות החברה הפלסטינית\".\n\"מדובר בטרור בתוך אזור צפוף-אוכלוסין שיפעל נגד ישראל. זה יכול להיראות בצורת 'חמאסטן'. כרגע זה באמת נראה שזה הולך בכיוון הזה. הפלסטינים צריכים להבין שהם הופכים למשחק על ידי גורם חיצוני. אחד הרכיבים החשובים הוא בשיתוף פעולה עם המצרים. ביכולתם למנוע העברת אמל\"ח בסדרי גודל גדולים לתוך הרצועה מאזור הים, ובמה שנקרא ציר פילדלפי. המצרים בהחלט בעלי-ברית שלנו במלחמה הזאת בטרור שמתרכז ברצועת עזה."}
{"article_id": "0,7340,L-3710524,00.html", "header_title": "פרס בוושינגטון: נתניהו רוצה לעשות היסטוריה", "full_text": "יום לפני פגישתו עם נשיא ארצות-הברית, שיגר אחר הצהריים (יום ב') הנשיא שמעון פרס מסר חד-משמעי לאובמה: ראש הממשלה בנימין נתניהו רוצה לעשות שלום ובכוונתו לכבד את כל ההסכמים שנחתמו על-ידי ממשלות ישראל הקודמות.\nפרס, שקיים פגישת תיאום עם נתניהו לפני צאתו לארצות-הברית, נאם לפני 6,000 באי הכינוס השנתי של איפא\"ק - השדולה למען ישראל בוושינגטון - ואותת לממשל החדש כי ישראל תיענה בחיוב למאמצי השלום של ברק אובמה.\nנאום הנשיא במרכז הכנסים בוושינגטון הופרע על-ידי קומץ מפגינים שהתמקמו בקדמת האולם הענקי, עלו על שולחנות וכסאות וקראו \"לשחרר את עזה\" ו\"לסיים את הכיבוש\". כמה מהם שייכות לקבוצת הנשים האנטי-מלחמתית \"Corp Pink\". המפגינים, שנרשמו לכנס, הוצאו מהאולם בכוח.\nכאשר הזכיר פרס את היבחרו של אובמה לתפקיד והתמודדות הממשל עם המשבר הכלכלי - הקהל הגיב במחיאות כפיים. \"אני משוכנע שהוא יכול להפוך את המשברים להזדמנויות\", אמר.\nבהמשך, המדינאי הישראלי הוותיק דיבר כמי ששותף לסוד ומנסה להציג לאמריקנים את נתניהו החדש. \"הוא היה פעם יריב פוליטי שלי, היום הוא ראש הממשלה שלי. הוא יודע היסטוריה ורוצה לעשות היסטוריה. במסורת שלנו עשיית היסטוריה זה עשיית שלום - ואני בטוח כי השלום הוא בראש מעיניו\".\n(צילום: AFP)\nלמרות שהממשלה בירושלים\n,\n\t קבע הנשיא כי מדובר בהזדמנות היסטורית. \"אני שואל בפשטות: למה לחכות? ישראל מוכנה לנהל משא-ומתן עם כל מי שמוכן. היום יש הזדמנות לשלום אמיתי. ההיסטוריה היא לצדנו\".\nפרס הציב שני תנאים בסיסיים לשלום: \"ראשית, שלום חייב להיות אמיתי, בר קיימא ומכובד הדדית. שנית, שלום חייב לאפשר לישראל להגן על אזרחיה\". על הצד הפלסטיני, הוסיף הנשיא: \"יש לו זכות לשלוט על עצמו, להשקיע את משאביו ולכוון את המרץ להיי-טק אזרחי, לא לרקטות צבאיות, שאזרחיהם יהיו משוחררים מפחד ורעב\".\nהנשיא הזכיר, כי \"אם אנואר סאדאת לא היה לוקח באומץ שעת טיסה אחת בין קהיר לירושלים, ספק אם שלום היה מושג. משהו דומה קרה בלחיצת יד בין מנדלה ודה-קלארק. אפילו משחק פינג-פונג הוביל לדיאלוג בין ארה\"ב וסין\".\nבשיחה עם כתבים ישראלים לאחר הנאום, אמר ש\"אין שום סיבה למתיחות ואפילו לא לסדק ביחסים בין ממשל אובמה לבין ממשלת ישראל\"."}
{"article_id": "1,7340,L-3705914,00.html", "header_title": "ליברמן יחפש עזרה באפריקה נגד איראן", "full_text": "בחודשים הקרובים צפוי שר החוץ, אביגדור ליברמן, לפתוח במתקפה דיפלומטית נגד איראן במדינות אפריקה ואמריקה הלטינית. \"יש להשקיע מאמצים במדינות אלה, במקביל לפעילות בסוגיה האיראנית בארצות-הברית ובאירופה\", הוא הסביר לבכירי משרדו.\nשר החוץ  צפוי לצאת בחודשי הקיץ לשני מסעות - האחד לאפריקה והאחר לאמריקה הלטינית. אנשי משרדו הונחו להכין את המסעות, כדי לקדם שורה של נושאים דיפלומטיים עם מדינות אלה, משיתוף פעולה כלכלי ועד למאבק בהתגרענות איראן.\nליברמן הסביר לאנשיו: \"אני מייחס חשיבות גדולה למדינות אלה. לא צריך להשקיע רק בארצות-הברית ובאירופה. צריך להרחיב את המאבק בהתגרענות האיראנית. יש חשיבות גדולה מבעבר להידוק היחסים של ישראל עם בירות אפריקה ואמריקה הדרומית, לאור הפעלתנות שמגלה איראן באזורים אלה\".\nשר החוץ צפוי גם לקחת מדענים ואנשי עסקים ישראלים לביקורים באפריקה ובדרום אמריקה, כדי להדק את היחסים בתחום המדעי-טכנולוגי ובתחום המסחרי. ליברמן סבור שבארצות אלה קיים שוק פוטנציאלי גדול מאוד, שיוכל להרחיב את נפח פעילות היצוא של ישראל בשיעור ניכר.\nליברמן רואה חשיבות גם בטיפוח הקשרים עם סין. אתמול נועד עם שר החוץ הסיני, יינג ג'יצ'י, בירושלים. השר הסיני הזמין את עמיתו הישראלי לביקור רשמי בסין. האורח מסין אמר: \"המטרה של הביקור שלי היא לקדם את היחסים בין סין וישראל ולדון בנושאים בין לאומיים. אנו חשים רצון זהה לקדם את היחסים בין שני העמים. לפני 17 שנה חתמו סין וישראל על הסכם דיפלומטי. אנו בסין רואים חשיבות רבה ביחסים עם ישראל. אנו מקווים לשדרוג היחסים. בעיקר בזמן שיש משבר כלכלי עולמי\".\nהשר הסיני התייחס למשא-ומתן לשלום במזרח התיכון: \"אנו מחפשים כל הזדמנות לקדם שלום דרך משא-ומתן. סין היא חברה קבועה במועצת הביטחון של האו\"ם ואנו נעשה ככל יכולתנו לקדם שלום ודיאלוג בין הצדדים. אנו מאמינים שאפשר להשיג שלום באזור הזה. סין תמשיך לעבוד קשה מאוד לשלום אמת ולהתקדמות באזור\".\nליברמן אמר כי \"סין היום היא אחת השחקניות החשובות במישור הבין לאומי, ויכולה לבצע מאמצים רבים לשפר את היחסים במזרח התיכון.\nגם בנושא איראן, סין היא חברה קבועה במועצת הביטחון של האו\"ם, אנו מאמינים שחייבים לנוע במהירות בנושא איראן. אני מקווה לשיתוף פעולה צמוד בנושא זה וכמובן להביא לפיתרון בנושא המשא-ומתן עם הפלסטינים. אנו מצפים להביא להסכם יציב ובר קיימא עם הפלסטינים. יש לנו עניין משותף לפתח את נושא ההיי-טק ואנו מרוצים מהיחסים הפוליטיים. אנו מנסים לעשות את כל מה שאנחנו יכולים למען שיתוף פעולה צמוד יותר. איראן היא הבעיה הגדולה ביותר של הקהילייה הבין לאומית\"."}
{"article_id": "0,7340,L-3711383,00.html", "header_title": "אובמה לפרס: יש עוד אופציות מול איראן", "full_text": "נשיא ארצות הברית, ברק אובמה, הביע אמש (יום ג') מחויבות חד-משמעית לביטחון ישראל בפגישה עם נשיא המדינה, שמעון פרס, בבית הלבן, והבהיר בעניין איראן שהוא \"מתחיל בהידברות, אבל זו לא האופציה היחידה\". פרס אמר מצדו כי ישראל תומכת במאמצי ארה\"ב לפתור את הסוגיה בדרך דיפלומטית. \"ישראל תומכת נאמנה. אם המאמצים יצליחו - זה יהיה הדבר הטוב ביותר\".\nהפגישה היתה אמורה להימשך 20 דקות והתארכה לשעה. רבע השעה האחרונה הייתה בארבע עיניים בין אובמה לפרס. במשך 45 דקות התנהל בחדר הסגלגל דיון ערני בהשתתפות ראש מטה הבית הלבן, רם עמנואל, היועץ לביטחון לאומי, ג'ים ג'ונס, והיועץ הבכיר של אובמה, דייויד אקסלרוד. גם שגריר ישראל בוושינגטון, סלי מרידור, ורון דרמר, מיועציו הקרובים של ראש הממשלה נתניהו, השתתפו בפגישה.\nעל האיום האיראני אמר פרס לאובמה: \"אילו טיפלו בהיטלר בשלביו הראשונים, היו ניצלים 50 מיליון אנשים ובהם שישה מיליון יהודים. אם אפשר לעצור את איראן באמצעות הידברות, למה לא?\". הוא הדגיש כי \"אסור לנו לחזור על הטעות האיומה הזו שהביאה את זוועות השואה\".\nאובמה הבהיר כי \"המחויבות האמריקנית לביטחון ישראל חד-משמעית ותבוא לידי ביטוי במשך כל תקופת כהונתי כנשיא. מחויבות זו לביטחון ישראל ניצבת בפסגת סדרי העדיפויות של ארצות הברית, שהיא הידידה הגדולה של ישראל\". על המפגש הצפוי בעוד שבועיים עם ראש הממשלה, בנימין נתניהו, בבית הלבן אמר אובמה: \"אני בטוח שנוכל לפעול בשיתוף פעולה באופן פרגמטי\".\nהנשיא האמריקני ועוזריו ביקשו לשמוע על יכולתו הפוליטית של נתניהו להתמודד עם הקואליציה שלו ולקדם את תהליך השלום. פרס אמר: \"לא שמעתי את נתניהו מדבר על עיקרון שתי המדינות, משום שנתניהו צריך להחזיק קואליציה והוא צריך להתקדם בקצב שלו. אני מאמין שבפגישה עם הנשיא אובמה הדברים יתבהרו\".\nאובמה העניק לפרס מזוזה עשויה כסף ומעוטרת באבני טורקיז. בכוונת פרס לקבוע את המזוזה בימים הקרובים על דלת משכן הנשיא. פרס העניק למארחו פסל עצום מימדים הנקרא \"כמיהה לשלום\" המורכב מאשה המחזיקה בידיה 20 יוני שלום של הפסלת רזיה גרשון. בהקדשה נכתב: \"עבור הנשיא ברק אובמה - מנהיג דגול הנושא תקווה גדולה לעולם\".\nהפגישה בין פרס לאובמה נערכה שעות אחדות לאחר שסגנו של הנשיא האמריקני, ג'ו ביידן,\nלישראל להפסיק לבנות התנחלויות בכינוס ועידת איפא\"ק. \"ישראל צריכה להתקדם לקראת פיתרון של שתי מדינות. אתם לא תאהבו את מה שיש לי לומר, אבל אין לבנות יותר התנחלויות, יש לפנות מאחזים ולאפשר לפלסטינים חופש תנועה\", אמר ביידן וזכה על דברים אלה למחיאות כפיים.\nמוקדם יותר נועד פרס עם\nהאמריקנית, הילרי קלינטון, ואמר לה שראש הממשלה נתניהו \"מכיר במפת הדרכים, בהתחייבות לכבד הסכמים קודמים וברצונו לפתוח במשא ומתן עם אבו מאזן\". זאת, על-אף שבנאומו הלילה בווידאו לבאי ועידת איפא\"ק נמנע נתניהו מלהשתמש בצמד המילים \"מדינה פלסטינית\".\nהנשיא הבהיר למזכירת המדינה כי ראש הממשלה עדיין מצוי בשלב של גיבוש המדיניות ובתום הפגישה ציין כי \"אין הבדלי גישות בין ארצות הברית לישראל. הנכס העליון שלנו הוא היחסים עם ארצות הברית\". בהתייחס לביקורת לפיה נסיעתו לוושינגטון נועדה \"להלבין\" את ביקור נתניהו בבית הלבן ב-18 בחודש, אמר פרס: \"המסע שלי לכאן הוא למען מדינת ישראל, לסייע לממשלה הנבחרת של ישראל. אעשה את זה בחפץ לב ובגאווה כי זו חובתי\". עם זאת ציין: \"בואי לכאן חריג כדי שלא יתפרש כאילו אני מגיע במקום ראש הממשלה\"."}
{"article_id": "0,7340,L-3704552,00.html", "header_title": "אובמה: מצפה למחוות בסכסוך הישראלי-פלסטיני", "full_text": "נשיא ארצות הברית, ברק אובמה, נועד אחר הצהריים (יום ג') עם מלך ירדן, עבדאללה. בפגישה שהתקיימה בבית הלבן אמר הנשיא האמריקני כי הוא מצפה למחוות של רצון טוב מצד הצדדים בסכסוך הישראלי-פלסטיני בשבועות הקרובים.\n\"חשוב להכיר בכך שיש לישראל ממשלה חדשה וזהו תהליך מסובך להרכיב ממשלה. עליהם לקבוע את מדיניותם\", אמר הנשיא אובמה,\nאבל הבהיר: \"אנחנו לא יכולים לדבר בלי סוף. בסופו של דבר צריך לנקוט פעולות כדי שאנשים בשטח יראו תוצאות. אנחנו מצפים לכך בחודשים הקרובים\".\nהנשיא האמריקני שב ואמר כי הוא תומך בפתרון של שתי מדינות לשני עמים: \"יש ישראלים רבים שמאמינים בפתרון של שתי מדינות. לצערי, בישראל ובקרב הפלסטינים אנחנו רואים ציניות לגבי התהליך\". אובמה הבהיר שבכוונתו לפגוש בקרוב את ראש הממשלה, בנימין נתניהו, בבית הלבן. \"תקוותי היא שבשבועות הקרובים נראה מחוות של רצון טוב מכל הצדדים. אני לא רוצה להיכנס לפרטים מהן המחוות, אבל הצדדים מבינים מהם הצעדים המיידים בוני האמון שאנחנו נעודד\".\nארה\"ב תובעת מישראל להמשיך בתהליך השלום, על-פי הבנות אנאפוליס, שמימושו בכינון מדינה פלסטינית שתחיה בשלום לצד המדינה היהודית. ואולם, בישראל טרם גיבשו מדיניות בנושא. ראש הממשלה, בנימין נתניהו, אמר כי \"אני מוכן לנהל דו-שיח עם כל גורם שחפץ לקדם שלום בין ישראל לפלסטינים. בניגוד לפרסומים, איני מתנה דיאלוג עם הפלסטינים בתביעה להכרה בישראל כמדינה יהודית\".\nנשיא ארה\"ב הצהיר: \"אנחנו רוצים להבהיר שהתהליך חי וקיים, אבל הוא יחייב החלטות קשות מצד כל המעורבים וליצור צעדים שהצדדים יכולים לנקוט. ארה\"ב עומדת להיות מעורבת עמוקות בנושא, אבל ארה\"ב וירדן אינן יכולות לקבל החלטות עבור ישראל והפלסטינים\".\nלאחר הפגישה התייחס אובמה גם לוועידת דרבן 2, ולנאומו של נשיא איראן. הוא אמר כי הנאום של מחמוד אחמדי-נג'אד פגע במעמדה של איראן, לא רק מול ארה\"ב. \"לצערנו הרטוריקה אינה חדשה מצד אחמדי-נג'אד. אמרתי שאנחנו רוצים דיאלוג עם איראן. אין לנו אשליות בעקבות ההצהרות שלו, במיוחד אלה כלפי ישראל שהן מזעזעות\".\nנשיא ארה\"ב הבהיר ש\"איראן היא מדינה מורכבת עם הרבה מרכזי כוח. המנהיג העליון חמינאי הוא בעל השליטה הגדולה על המדיניות של איראן. נמשיך לחפש אפשרויות של פתרון הבעיות הקשות ובעיקר הנושא הגרעיני. נמשיך בדיפלומטיה ישירה וקשה, מבלי להוריד אופציות אחרות מהשולחן\".\nדוברו של אובמה, רוברט גיבס, אמר היום כי הבית הלבן מנסה לתאם תאריכים לביקוריהם של נתניהו, הנשיא הפלסטיני אבו מאזן ונשיא מצרים מובארק, לפני נסיעתו של אובמה לצרפת ביוני. \"אובמה ידון עם כל אחד מהם בדרכים שבהן ארצות הברית יכולה לחזק ולהעמיק את הקשרים עמם, וכן בצעדים שיש לנקוט כדי להשיג שלום בין ישראל לפלסטינים ולמדינות ערב\".\nבמקביל, לקראת נסיעתו הצפויה של נתניהו לוושינגטון, התכנס בלשכתו בירושלים פורום מדיני נרחב, לדיון בתהליך המדיני עם הפלסטינים. שר הביטחון,\nאהוד ברק, שהשתתף בדיון, גורס כי על נתניהו להציע\nהמבוססת על זו הערבית, שבמסגרתה גם תוקם מדינה פלסטינית.\nלאחרונה ניהל השליח האמריקני, ג'ורג' מיטשל, מרתון פגישות עם הצמרת המדינית ובכירים ברשות הפלסטינית. \"בניגוד לרושם שנוצר בישראל על-ידי הממשלה החדשה, הנשיא אובמה נחרץ להתקדם בתהליך המדיני מול הפלסטינים בזמן הקרוב\", אמר אז\n."}
{"article_id": "1,7340,L-3695794,00.html", "header_title": "השר ליברמן: מי שרוצה שלום - שיתכונן למלחמה", "full_text": "אחרי שהפלסטינים\nמחילופי השלטון בישראל, הציג היום (ד') שר החוץ הטרי, אביגדור ליברמן, את עמדתו בנושא הסכסוך הישראלי-פלסטיני. בטקס חילופי השרים במשרד החוץ אמר ליברמן, כי \"מי שחושב שבאמצעות ויתורים יזכה להערכה ולשלום - טועה. המצב הפוך, זה יביא עוד מלחמות\".\nלאחר סיום הטקס אמר ליברמן בתשובה לשאלת עיתונאים בעניין הסורי: \"אין לי בעיה, איתם זה שלום תמורת שלום, ולא שלום תמורת ויתור על השטחים\". השרה היוצאת ציפי לבני לחשה באוזנו אחרי הנאום: \"השתכנעתי שעשיתי בחוכמה שלא הצטרפתי לממשלה\".\nהשר הטרי שם דגש על דרכו המדינית הצפויה. \"מי שרוצה שלום - שיתכונן למלחמה, שיהיה חזק\", הזהיר. \"אין מדינה שוויתרה כמו ישראל. מאז 1967 ויתרנו על שטח שהוא פי שלושה מגודלה של ישראל. אנחנו הוכחנו רצון. אוסלו התחיל כבר ב-1993 ועד היום לא ראיתי שהגענו לשלום. מתי ישראל הייתה הכי פופולרית בעולם? אחרי הניצחון בששת הימים. היא לא הייתה פופולרית אחרי הסכמי אוסלו א' וב' ג' וד'. ברומא עלינו להתנהג כמו רומאים\".\n(צילום: אלי מנדלבאום)\n\"יש הסכם אחד שמחייב את ישראל וגם אותנו - המאמינים ברציפות שלטונית - וזה לא\n\",\n\t אמר ללבני, שהתערבה בנאומו. \"אנאפוליס מעולם לא אושרה בממשלת ישראל... ההחלטה שמחייבת אותנו היא החלטה 1515 של מועצת הביטחון, של האו\"ם, שהיא בעצם מפת הדרכים\". למרות הביטחון שבו אמר את דבריו, נראה שזכרונו של ליברמן בוגד בו שכן הסכם אנאפוליס דווקא\n,\n\t אם כי על רקע ביקורת קשה.\nומה עם מצרים? אחרי שבעבר קרא להפציץ את סכר אסואן וקרא למובארק ללכת לכל הרוחות אם לא יבוא לישראל, כעת ביקש להישמע בכל זאת מתון יותר: \"מצרים היא גורם חשוב בעולם הערבי ובעולם בכלל. אני בהחלט אשמח לבקר במצרים, אבל גם אשמח שמנהיגי מצרים יבקרו פה, וגם שר החוץ המצרי. אני מכבד אחרים ורוצה שהם יכבדו אותנו, אני בעד עיקרון ההדדיות\".\nליברמן נשמע תקיף גם כלפי עובדיו החדשים - אותם הזהיר שימי העבודה מתחילים ב-7:30 וכי פגישת הערב נערכת ב-22:00.\nלבני אמרה ל-ynet בעקבות נאומו של מחליפה בתפקיד כי דעתה \"מתחזקת מיום ליום שמקומה של קדימה הוא באופוזיציה לממשלה\nשמתחילה מדיבורים כמו של ליברמן\". בדברים שנשאה לפני נאומו, בירכה אותו על תפקידו החדש ואמרה: \"אני רוצה לאחל לך מעומק לב הצלחה, כי הצלחתך היא הצלחת ישראל, ולהציע לך לעמוד לרשות המשרד בכל עניין שיידרש כדי לייצג את ישראל\".\nלבני התייחסה בדבריה גם לתהליך הדה-לגיטימציה של ישראל כביתו של העם היהודי: \"היום הדברים האלה נשמעים מעבר לצרפתית גם באנגלית וגם מעבר לאירופה – בנושא הזה אין בינינו חילוקי דעות וזה לא קשור להשקפת עולם. העולם היום עולם חשדן כלפיי ישראל, אני בחרתי לקחת אחריות בנושאי הליבה שבין ישראל לעולם וזה אחד מהם\"."}
{"article_id": "0,7340,L-3717025,00.html", "header_title": "אווירה מתוחה במטוס רה\"מ: נעמוד על תביעותינו", "full_text": "ראש הממשלה, בנימין נתניהו, נחת בצהריים (יום א') בוושינגטון לקראת פגישה בעלת חשיבות מכרעת עם הנשיא האמריקני, ברק אובמה. בקרב אנשיו של נתניהו ניכרה לאורך הטיסה אווירה מתוחה. הפמליה מצפה לקבלת פנים חמימה כדברי אנשיה, אולם בפועל ברור גם לבכירים ולאופטימיים שבה כי לממשל האמריקני תביעות בנושא הדיאלוג עם הפלסטינים והורדת התנחלויות ומאחזים בלתי חוקיים.\n\"אנחנו חושבים שהעמדה הישראלית ברורה\", אמר גורם בכיר בפמליית נתניהו במהלך הטיסה לוושינגטון. לדברי גורם אחר,\n\"ישראל תעמוד בזהירות על תביעותיה בנושא זהותה היהודית ובנושא ביטחון אזרחיה וגם בתביעתה שלא יקום צבא נוסף לצה\"ל ממערב לירדן\". הגורמים הדגישו, כי \"צפויות סדרת פגישות עם ראשי הממשל ואנו מצפים להבנה ולהסכמה בסוגיות המרכזיות שלפנינו\".\nהפמליה נחתה בשדה התעופה דאלס, מכיוון ששדה התעופה אנדריוס, הקרוב יותר, סגור בשל תערוכת תעופה. בלשכת ראש הממשלה דחו מכל וכל טענות שהנחיתה הועברה לדאלס בשל יחס קריר לכאורה של הממשל בוושינגטון.\nנתניהו צפוי להיפגש בצהרים עם בכירי הקהילה היהודית ונציגי השדולה הישראלית בוושינגטון. כמו כן הוא צפוי להיוועד עם צוות יועציו להכנת מפגש הפסגה עם אובמה. מלבד זאת, לא נקבעו לראש הממשלה או לרעייתו שרה פעילות בלוח הזמנים המתוכנן להיום.\nפמליית נתניהו התמקמה בבית ההארחה הרשמי, \"בלייר-האוס\", שמול הבית הלבן. שרה נתניהו צפויה במהלך ימי שהות הפמליה בוושינגטון לבקר במוזיאון השואה, ותפגש עם עובדים סוציאליים המטפלים בילדים.\nהפגישה בין נתניהו לאובמה תתקיים מחר בשעה 17:00 אחר-הצהריים שעון ישראל. ראש הממשלה יציע לנשיא האמריקני להקים צוותים משותפים לתחום המדיני-ביטחוני. למעשה מבקש נתניהו להצביע על התקדמות לכאורה בתהליך בפועל, למרות שלא הצליח לגבש תוכנית מדינית שתהיה מקובלת על האמריקנים, האירופים והעולם הערבי.\nלפי ידיעות שהתפרסמו לאחרונה, מגבש הממשל האמריקני מתווה מדיני, אולם הוא לא יפורסם בטרם יסתיים סבב הפגישות עם מנהיגי המזרח התיכון בבית הלבן. עם זאת, הבהירו האמריקנים בצורה ברורה - שהם עומדים מאחוריי רעיון \"שתי מדינות לשני העמים\", על פי מתווה\n.\nאחד הנושאים המרכזיים שיעלה בפגישה מחר עם אובמה, כמו גם בפגישה שתתקיים לאחר מכן עם מזכירת המדינה האמריקנית, הילרי קלינטון, הוא הנושא האיראני. אולם, בנושא זה יש לכאורה לישראל ולארצות-הברית אינטרסים זהים.\nהלילה מנמל התעופה בן-גוריון לוושינגטון, שם הוא ייפגש מחר עם נשיא ארצות-הברית,\nברק אובמה. נתניהו צפוי לומר למארחו כי הבעיה המרכזית של שתי המדינות היא איראן. עם זאת, ראש הממשלה יציע לאובמה את מה שנראה בעיניו כפתרונות מעשיים לסוגיית הדיאלוג עם הפלסטינים. ההצעה הישראלית תתמקד בהקמת צוותים אמריקנים-ישראלים שיעסקו בסוגיות הביטחון והמדיניות אל מול הפלסטינים ומדינות ערב.\nגורמי ממשל בארה\"ב ניסו להציג חזית מרוככת לקראת קבלת הפנים לנתניהו. בכיר בממשל הדגיש כי אין כל רצון ליצור עימות, אולם נושא עמידת ישראל בהתחייבויות שלה על פי מפת הדרכים להקפיא את הבנייה בהתנחלויות, יהיה עניין מרכזי בפגישת המנהיגים. \"נדון בנושא ההתנחלויות. לצדדים באזור יש מחויבות למלא. ישראל מחויבת להקפאת התנחלויות והורדת מאחזים. הפלסטינים מחויבים לנושא הביטחון והמלחמה בטרור\", אמר הבכיר."}
{"article_id": "0,7340,L-3711326,00.html", "header_title": "סגן נשיא ארה\"ב: אל תבנו יותר התנחלויות", "full_text": "סגן נשיא ארה\"ב, ג'ן ביידן, קרא הערב (יום ג') לישראל להפסיק לבנות התנחלויות ולפנות מאחזים ביהודה ושומרון. בנאום בוועידת אייפא\"ק דרש האיש השני בחשיבותו בממשל האמריקני מחמאס לשחרר מיד וללא תנאי את החייל החטוף, גלעד שליט.\n\"ישראל צריכה להתקדם לקראת פיתרון של שתי מדינות. אתם לא תאהבו את מה שיש לי לומר, אבל אין לבנות יותר התנחלויות, יש לפנות מאחזים ולאפשר לפלסטינים חופש תנועה\", אמר ביידן שזכה על דברים אלה למחיאות כפיים.\nסגן נשיא ארה\"ב קרא למדינות ערב לנקוט \"מחוות משמעותיות\" לקראת ישראל כדי להביא לסיום בידודה. עם זאת ציין: \"ביטחונה של ישראל אינו נתון למשא ומתן. נקודה. ארה\"ב תמשיך לספק לישראל את הסיוע לו היא זקוקה ותרשה לה לפעול על-פי שיקוליה ביחס למה שהיא חייבת לעשות על-מנת להגן על עצמה, אך על ישראל לפעול לקראת פיתרון שתי המדינות.\nבתוך כך, נועד נשיא המדינה, שמעון פרס, עם מזכירת המדינה האמריקנית, הילרי קלינטון, ומאוחר יותר הוא ייפגש עם הנשיא האמריקני, ברק אובמה. פרס אמר לקלינטון כי ראש הממשלה נתניהו \"מכיר במפת הדרכים, בהתחייבות לכבד הסכמים קודמים וברצונו לפתוח במשא ומתן עם אבו מאזן\". זאת, על-אף שבנאומו הלילה בווידאו לבאי ועידת אייפא\"ק נמנע נתניהו מלהשתמש בצמד המילים \"מדינה פלסטינית\".\nהנשיא הבהיר למזכירת המדינה כי ראש הממשלה עדיין מצוי בשלב של גיבוש המדיניות ובתום הפגישה ציין כי \"אין הבדלי גישות בין ארה\"ב וישראל. הנכס העליון שלנו הוא היחסים עם ארה\"ב\". בהתייחס לביקורת לפיה נסיעתו לוושינגטון נועדה \"להלבין\" את ביקור נתניהו בבית הלבן ב-18 בחודש, אמר פרס: \"המסע שלי לכאן הוא למען מדינת ישראל, לסייע לממשלה הנבחרת של ישראל. אעשה את זה בחפץ לב ובגאווה כי זו חובתי\". עם זאת ציין: \"בואי לכאן חריג כדי שלא יתפרש כאילו אני מגיע במקום ראש הממשלה\".\nפרס\nאמש בוועידת אייפא\"ק והציג לאמריקנים את ראש הממשלה, בנימין נתניהו, ואת תמיכתו בו. \"הוא היה פעם יריב פוליטי שלי, היום הוא ראש הממשלה שלי. הוא יודע היסטוריה ורוצה לעשות היסטוריה. במסורת שלנו עשיית היסטוריה זה עשיית שלום - ואני בטוח כי השלום הוא בראש מעיניו\", אמר.\nנאום פרס במרכז הכנסים בוושינגטון הופרע על-ידי קומץ מפגינים שהתמקמו בקדמת האולם הענקי, עלו על שולחנות וכסאות וקראו \"לשחרר את עזה\" ו\"לסיים את הכיבוש\". כמה מהם שייכות לקבוצת הנשים האנטי-מלחמתית \"Corp Pink\". המפגינים, שנרשמו לכנס, הוצאו מהאולם בכוח."}
{"article_id": "0,7340,L-3709790,00.html", "header_title": "זעם ברשות: פרס \"ילבין\" את נתניהו בבית הלבן", "full_text": "נשיא המדינה, שמעון פרס, צפוי להיוועד עם הנשיא האמריקני ברק אובמה, למה שהוגדר בישראל כ\"\n\"\n\t - מה שעורר זעם ברשות הפלסטינית. \"בשנים האחרונות פרס הפך את עצמו למטאטא של הממשלות הישראליות הקיצוניות\", אמר היום (א') ל-ynet בכיר ברשות הפלסטינית.\nלדברי הבכיר, למרות שממשלות שרון ואולמרט לא קידמו בדבר את תהליך השלום, פרס היה השופר שמגן עליהן, ושם את היוקרה הבינלאומית שלו כדי לטרפד כל התקדמות בתהליך השלום.\nהבכיר הפלסטיני המשיך לשגר חצי ביקורת כלפי הנשיא, וטען: \"פרס מבזה את עצמו ומוכיח שכל הדיבור שלו על שלום נועד בראש ובראשונה ליצור הילה שקרית סביב מעמדו כאחד מאנשי השלום בעולם. הוא מעולם לא עשה דבר משמעותי למען השלום, ולא תרם ולו סנטימטר אחד של שטח או של הצעה בונה לקדם את תהליך השלום. האיש הזה, פעם אחר פעם ובאופן שיטתי, פוגע בסיכוי לקדם את תהליך השלום ובסיכוי לגבש חזית בינלאומית אחידה נגד המדיניות הקיצונית המתנגדת לשלום שמובילות ממשלות ישראל\".\nעוד הוסיף הבכיר הפלסטיני והזכיר את פעולות ישאל במסגרת ההסכמים עם הפלסטינים, שלדבריו כולן נעשו על-ידי פוליטיקאים אחרים. את הסכם אוסלו הוא מייחס ליצחק רבין ז\"ל, את\nההתנתקות \"על כל חסרונותיה\" לאריאל שרון. \"אפילו הנסיגה מחברון היתה תחת ראש הממשלה הנוכחי, שכעת פרס מנסה להלבין אותו בעיני הממשל האמריקני\", אמר הבכיר.\n\"על הקהילה הבינלאומית להפסיק ולהתייחס לפרס כמקדם שלום. למעשה, הוא מכשול בפני הסיכוי לשלום כי הוא מנסה לשווק ממשלות ומדיניות שהן ההפך המוחלט מפני תהליך השלום\"."}
{"article_id": "0,7340,L-3705631,00.html", "header_title": "מובארק לחיזבאללה ואיראן: היזהרו מזעמנו", "full_text": "בנאום חריף, שנישא מול קציני צבא באיסמעיליה, הזהיר היום (ה') מובארק מכל ניסיון לפגוע בביטחונה הלאומי של ארצו. לדבריו, מצרים לא תתיר לשום כוח אזורי המתנגד לשלום להכניס את סוכניו לאזור ולאיים על ביטחונה ויציבותה. הוא דחה את ניסיונם של \"כמה כוחות\" לנצל את הסוגיה הפלסטינית כדי להתערב בתוך הנעשה במצרים.\n\"לא נתיר לכוחות אזוריים, העוינים לשלום, להתערב ולדחוף את האזור אל סף התהום\", אמר מובארק, במתקפה ישירה שנשמעה עד כה\n.\n\t \"הם מנסים לפרוש את השפעתם והאג'נדה שלהם על העולם הערבי שלנו, כשהם מבינים את המחלוקות בזירה הערבית והפלסטינית ודוחפים את הסוכנים שלהם לאזור כדי לאיים על ביטחונה הלאומי של מצרים, לחדור לגבולותיה ולזעזע את יציבותה\".\nהנשיא המצרי הזהיר מפני זעמה של מצרים ועמה כלפי מי שמנסה לזעזע את ביטחונה: \"אנו ערים לחלוטין לתוכניותיכם. נחשוף את מזימותיכם ונגיב על תחבולותיכם. הפסיקו להשתמש בסוגיה הפלסטינית והיזהרו מפני זעמה של מצרים\".\nובתוך כך, הזים מובארק את הדיווחים לפיהם שר החוץ הישראלי\nאחר כבוד\nלביקור רשמי בשכנה מדרום. בשבועות הקרובים, הוא בישר בנאום לרגל \"יום השנה לשחרור סיני\", יגיע ראש ממשלת ישראל לביקור במצרים. \"יש מי שאומר שהוא מביא איתו את שר החוץ - אבל הוא בא לבד. רק ראש הלשכה יבוא איתו, ולא אף שר אחר\", הבהיר, כשהוא מזכיר שכך היה נהוג גם אצל ראשי הממשלה הקודמים בישראל.\nאתמול נמסר בירושלים, בתום הפגישה הדיסקרטית של אביגדור ליברמן עם שר המודיעין המצרי סולימאן, כי הראשון הוזמן לביקור במצרים. מועד הביקור לא נמסר. במשרד החוץ הישראלי קיוו שהפגישה אמש שמה קץ למתיחות בין ליברמן לקהיר, לאחר שיו\"ר ישראל ביתנו התבטא בעבר הלא-ממש-רחוק בחריפות נגד מובארק: הוא שלח אותו \"לכל הרוחות\", ואף איים שישראל מסוגלת \"להפציץ את סכר אסואן\".\nמצרים דרשה שליברמן יתנצל, ושר החוץ אבו אל-רייט תקף אותו אישית כמי ש\"רגלו לא תדרוך בקהיר\". אמש, במקום התנצלות, פרסם שר החוץ הישראלי הודעת תמיכה במובארק ובארצו, כגורם אזורי מן המעלה הראשונה.\nגם משרד החוץ בקהיר הכחיש כי ליברמן הוזמן למצרים. דובר המשרד, חוסאם זכי, אמר כי שר המודיעין המצרי הפנה הזמנה אך ורק לנתניהו לבקר במצרים, במועד שיוסכם עליו בקרוב. זכי הוסיף באותו הקשר עוד כי \"לא נעלם מעינינו כי יהיו כמה בישראל שינסו להטיל ספקות בנוגע לתפיסתה של מצרים את עמדותיו של שר החוץ הישראלי - עמדות עליהן חזר שוב ושוב בתקופה האחרונה\"."}
{"article_id": "0,7340,L-3477990,00.html", "header_title": "אנאפוליס אושרה בממשלה עם ביקורת קשה", "full_text": "- החותרת להסכם קבע במהלך 2008 - עלתה הבוקר (יום א') על שולחן הממשלה ואושרה על-ידי השרים, אך לא בלי ביקורת קשה מבית.\nהשרים הצביעו על הנוסח של הצהרת אנאפוליס, כפי שהוקראה על-ידי נשיא ארצות הברית, ג'ורג' בוש, ביום שלישי בשבוע שעבר. שרי ש\"ס הצביעו נגד, השר אביגדור ליברמן עזב את הישיבה עוד לפני ההצבעה. עם זאת הובהר כי ליברמן שוחח עם אולמרט בארבע עיניים על ההצהרה והשמיע לו את השגותיו.\n\"אבו-מאזן מייצג את הפלסטינים כמו שאני מייצג את הנורבגים\", אמר ליברמן מישראל ביתנו. \"הסיכוי שהוא ישלוט בעזה - כפי שנתבע ממנו באנאפוליס - הוא סיכוי קלוש\".\nמי שעוד מתח ביקורת על תוצאות הוועידה הוא שר התמ\"ת אלי ישי מש\"ס. \"ודאי שאין לדבר עם הרדיקלים שבפלסטינים. בכל פעם אנו מוותרים ומוותרים. אנאפוליס היתה ועידה מיותרת, היא הייתה צריכה להיות ועידה כלכלית\", אמר השר ישי.\nגם לשרים בקדימה הייתה מעט ביקורת על תוצאות הוועידה. \"אסור שלוח הזמנים של הדיונים על הסכם הקבע יהיה קצר יותר מלוח הזמנים ליישום שלב א' במפת הדרכים\", הזהיר אבי דיכטר. \"גם אם פותחים במשא ומתן תוך פחות משבועיים, הרי שאסור לדון בסוגיות הליבה המופיעות בשלבים ב' וג' של מפת הדרכים עד שלא בדקנו שהפלסטינים ממלאים את התחייבויותיהם, קודם כל בתחום המלחמה בטרור והקמת מערכת אכיפת חוק ממוסדת\". שאול מופז העיר: \"יש נושאים שלא צריך לסכם אותם עד שנדע בוודאות שהפלסטינים שולטים בכל השטחים שבאחריותם ביהודה ושומרון וברצועת עזה\".\nמי שבירכה על תוצאות הוועידה היא שרת החוץ, ציפי לבני, שמנתה את שלוש הצלחותיה, לשיטתה: שמירה על הכפיפות למפת הדרכים; אי כבילת ידיה של ישראל בשאלת סוגיות הליבה בשלב זה; והימנעות ממעורבות בינלאומית במשא ומתן. \"מי שצריך את התמיכה של מדינות ערב הם דווקא המנהיגים הערבים המתונים, המייצרים אווירה שדיאלוג עם ישראל אינו בגידה בעניין הערבי\", אמרה.\nשר הביטחון, אהוד ברק, אמר כי \"אנאפוליס היתה פתיחה טובה אך\nהמבחן יהיה במעשה. הנשיא בוש הינו נשיא ידידותי לישראל ויחסי הקרבה בינו לבין אולמרט תורמים לישראל\". ברק הוסיף כי סגן נשיא ארצות הברית דיק צ'ייני, שר ההגנה רוברט גייטס ומזכירת המדינה, קונדוליזה רייס, גילו הבנה רבה לצרכים הביטחוניים של ישראל.\nראש הממשלה, אהוד אולמרט, סיכם: \"הצורך בנורמליזציה של מדינות ערב עם מדינת ישראל, הוא לא צורך לעתיד הרחוק אלא דבר שצריך להתממש כבר עכשיו. אני מברך את ההשתתפות הרחבה של מדינות העולם בוועידה ובהן גם מדינות ערב שאינן מכירות בישראל\"."}
{"article_id": "0,7340,L-3695692,00.html", "header_title": "שטרית נפרד מהמשרד: \"יש שרים של כלום\"", "full_text": "במשרד הפנים ציינו בצהריים (יום ד') את חילופי השרים בין מאיר שטרית לאלי ישי בטקס צנוע, וברוח\nהמתקרב. השר העוזב שטרית אמר כי הוא \"יוצא מעבדות לחירות\" אחרי שמונה שנים בממשלה, והוכיח שכבר החל למעשה בתפקידו החדש - כחבר באופוזיציה.\nבמסגרת דבריו בטקס, שטרית לא נמנע מעקיצה לממשלה בראשות בנימין נתניהו, ש\n:\n\t \"זוהי עבודה אחראית ומחייבת. אפשר להיות שר ולא לעשות כלום, ואפשר גם להיות שרים של לא כלום, אבל אפשר גם לעשות הרבה\", אמר.\nבהמשך דבריו פרש השר היוצא את כל פועלו בתפקיד בפורמט \"דיינו\" מההגדה, וביכה את חילופי השלטון התכופים: \"אני לא יכול להגזים במידת ההרס שחילשזה גורם. אני מייחל שהממשלה הנוכחית תשים קץ לתופעה ותשנה את שיטת המשטר\".\nבברכתו לשר הנכנס ישי אמר: \"זהו משרד חשוב ביותר, המשרד היחידי אשר מלווה את האזרח מלידתו ועד פטירתו\". ישי הודה לקודמו בתפקיד ואמר: \"עשית דברים גדולים במשרד.\nאני מקווה שלא יהיו הרבה אי הסכמות, אבל למרות שהמדיניות שלנו שונה כל אחד רואה בראייה שלו את טובתו של עם ישראל\".\nיו\"ר ש\"ס ביקש בנאומו את עזרתו של בורא עולם \"להצליח בשירות הציבורי ולקדש שם שמיים\", וסיכם בדברים על האתגרים העומדים בפני הממשלה: \"בכל דור ודור עומדים עלינו לכלותנו והקדוש ברוך הוא מצילנו מידם. אלו ימים קשים מבחינה כלכלית ומבחינה מדינית, אני נושא תפילה למען עם ישראל. עם ישראל חי וקיים\"."}
{"article_id": "0,7340,L-3695625,00.html", "header_title": "ליברמן עם צמרת המשטרה: השר יידע מה לעשות", "full_text": "כך אמר בצהריים (יום ד') יו\"ר ישראל ביתנו אביגדור ליברמן, הנתון תחת\nזה זמן רב, בטקס שבו נכנס חברו למפלגה לתפקיד השר לבטחון פנים.\nנוכחותו של ליברמן בטקס, שאליו הגיעה צמרת המשטרה - ובין היתר מי שממונים על ניהול חקירתו שלו - הפתיעה רבים וגרמה להרמת גבות בקרב כמה מהנוכחים.\nליברמן, שהסביר כי בכוונתו לבקר בכל הטקסים שבהם מתמנים אנשיו לשרים, נראה מחוייך, והצהיר: \"אני מרוצה מהממשלה\".\nכשנשאל לגבי חקירתו הצפויה, השיב שר החוץ כי ודאי ישמע עליה מהתקשורת, כמו שהיה בפעמים קודמות. בנימה מבודחת הסביר שעיקר דאגותיו כעת מופנות לשאלה מי ינצח הערב ב\n.\nומה לגבי השר החדש? בקהל היה מי שטרח להזכיר ש\"מי שלא רצה את אהרונוביץ' בתור מפכ\"ל - קיבל אותו כשר הממונה\". השר היוצא, אבי דיכטר קיבל את פניו של השר הנכנס: \"אתה תמצא שסדרה של תהליכים אסטרטגיים בוצעו במשרד לביטחון פנים, במשטרה ובשירות בתי הסוהר\".\n\"שירות בתי הסוהר הכפיל את עצמו\", אמר דיכטר, \"המשטרה לא רק עברה מתיחת פנים, אלא תהליך של הארכה ועיבוי. בשנתיים האחרונות הורידה המשטרה את עקומת הפשיעה כלפי מטה ואת הפושעים כלפי מעלה - לכלא. המשטרה והשב\"ס הפכו לגופים אפקטיביים יותר ממה שהיו בעבר\", אמר.\nדיכטר פנה לשר אהרונוביץ' והוסיף: \"הדרך עוד ארוכה, גם המעט שנשאר שחור בשערות שלך - סביר להניח שישתנה - ואל תהיה אופטימי. גם אני הייתי אופטימי ואתה יכול להסתכל עלי\".\nאהרונוביץ', המכיר היטב את המדים הכחולים, פנה לפיקוד המשטרה הבכיר ואמר\nכי הוא סוגר מעגל: \"לפני כמעט 40 שנה קשרתי את גורלי עם שירות למען ביטחון המדינה ואכיפת החוק בה, עת התגייסתי כקצין צעיר למשמר הגבול. האתגרים הניצבים בפני מערכת ביטחון בישראל קשים ומורכבים שבעתיים, ודווקא כיום, בשל ההשלכות הביטחוניות והחברתיות הנובעות מהמשבר העולמי\".\n\"אני תקווה ותפילה כי היכרותי רבת השנים עם בעיות ביטחון הפנים ואיתכם יסייעו לכולנו יחד להצליח ולנווט את ספינת ביטחון הפנים אל חוף מבטחים למען חברה ומדינה טובות וראויות יותר לכולנו\", אמר השר החדש לשוטריו, שכזכור - הבטיחו עוד לפני הבחירות כי לאחר הרכבת הממשלה - יחקרו פעם נוספת את יו\"ר מפלגתו."}
{"article_id": "0,7340,L-3695639,00.html", "header_title": "שלום נכנס לתפקיד: \"רכבת לאילת וקריית שמונה\"", "full_text": "מטרת המשרד היא אמנם פיתוח הנגב והגליל, אבל עם כניסתו של השר הממונה החדש, סילבן שלום, השיקו כוסות לחיים דווקא עם יין מצ'ילה.\nשלום הדגיש בדבריו את החיבור המיוחד שלו למשרד, בשל מוצאו מבאר שבע: \"אני כבן הנגב, אמא שלי עדיין גרה בבאר שבע, אני מרגיש שייך לנגב בצורה מוחלטת ומזדהה - אבל אני גם אוהב את הגליל\".\nצילום: חגי דקל עריכה: רונה פפר\nאשר לפעילותו המתוכננת במשרד, אמר השר הנכנס: \"אין שום סיבה שלא תהיה רכבת לאילת ולקריית שמונה, ואין סיבה שלא נראה את הנגב והגליל מפותחים. אני מאמין שיחד עם ראש הממשלה הנבחר נדע להוביל יחד כדי לעשות טוב יותר את הפעולה הממשלתית למען הנגב והגליל. אני מאמין שנצעיד את הנגב והגליל לעתיד טוב יותר\". אך לשם כך, לדבריו, \"ממשלת ישראל צריכה להשקיע משאבים הרבה יותר גדולים בנגב ובגליל\"."}
{"article_id": "0,7340,L-3705914,00.html", "header_title": "ליברמן יחפש עזרה באפריקה נגד איראן", "full_text": "בחודשים הקרובים צפוי שר החוץ, אביגדור ליברמן, לפתוח במתקפה דיפלומטית נגד איראן במדינות אפריקה ואמריקה הלטינית. \"יש להשקיע מאמצים במדינות אלה, במקביל לפעילות בסוגיה האיראנית בארצות-הברית ובאירופה\", הוא הסביר לבכירי משרדו.\nשר החוץ  צפוי לצאת בחודשי הקיץ לשני מסעות - האחד לאפריקה והאחר לאמריקה הלטינית. אנשי משרדו הונחו להכין את המסעות, כדי לקדם שורה של נושאים דיפלומטיים עם מדינות אלה, משיתוף פעולה כלכלי ועד למאבק בהתגרענות איראן.\nליברמן הסביר לאנשיו: \"אני מייחס חשיבות גדולה למדינות אלה. לא צריך להשקיע רק בארצות-הברית ובאירופה. צריך להרחיב את המאבק בהתגרענות האיראנית. יש חשיבות גדולה מבעבר להידוק היחסים של ישראל עם בירות אפריקה ואמריקה הדרומית, לאור הפעלתנות שמגלה איראן באזורים אלה\".\nשר החוץ צפוי גם לקחת מדענים ואנשי עסקים ישראלים לביקורים באפריקה ובדרום אמריקה, כדי להדק את היחסים בתחום המדעי-טכנולוגי ובתחום המסחרי. ליברמן סבור שבארצות אלה קיים שוק פוטנציאלי גדול מאוד, שיוכל להרחיב את נפח פעילות היצוא של ישראל בשיעור ניכר.\nליברמן רואה חשיבות גם בטיפוח הקשרים עם סין. אתמול נועד עם שר החוץ הסיני, יינג ג'יצ'י, בירושלים. השר הסיני הזמין את עמיתו הישראלי לביקור רשמי בסין. האורח מסין אמר: \"המטרה של הביקור שלי היא לקדם את היחסים בין סין וישראל ולדון בנושאים בין לאומיים. אנו חשים רצון זהה לקדם את היחסים בין שני העמים. לפני 17 שנה חתמו סין וישראל על הסכם דיפלומטי. אנו בסין רואים חשיבות רבה ביחסים עם ישראל. אנו מקווים לשדרוג היחסים. בעיקר בזמן שיש משבר כלכלי עולמי\".\nהשר הסיני התייחס למשא-ומתן לשלום במזרח התיכון: \"אנו מחפשים כל הזדמנות לקדם שלום דרך משא-ומתן. סין היא חברה קבועה במועצת הביטחון של האו\"ם ואנו נעשה ככל יכולתנו לקדם שלום ודיאלוג בין הצדדים. אנו מאמינים שאפשר להשיג שלום באזור הזה. סין תמשיך לעבוד קשה מאוד לשלום אמת ולהתקדמות באזור\".\nליברמן אמר כי \"סין היום היא אחת השחקניות החשובות במישור הבין לאומי, ויכולה לבצע מאמצים רבים לשפר את היחסים במזרח התיכון.\nגם בנושא איראן, סין היא חברה קבועה במועצת הביטחון של האו\"ם, אנו מאמינים שחייבים לנוע במהירות בנושא איראן. אני מקווה לשיתוף פעולה צמוד בנושא זה וכמובן להביא לפיתרון בנושא המשא-ומתן עם הפלסטינים. אנו מצפים להביא להסכם יציב ובר קיימא עם הפלסטינים. יש לנו עניין משותף לפתח את נושא ההיי-טק ואנו מרוצים מהיחסים הפוליטיים. אנו מנסים לעשות את כל מה שאנחנו יכולים למען שיתוף פעולה צמוד יותר. איראן היא הבעיה הגדולה ביותר של הקהילייה הבין לאומית\"."}
{"article_id": "0,7340,L-3710888,00.html", "header_title": "נתניהו: מוכן לפתוח במו\"מ עם הפלסטינים מיד", "full_text": "- כך אמר הלילה (יום ג') ראש הממשלה, בנימין נתניהו, בנאום משודר בפני ועידת השדולה היהודית בארצות הברית (איפא\"ק). נתניהו עתיד להגיע לוושינגטון בעוד כשבועיים, לפגישה ראשונה עם הנשיא ברק אובמה.\n\"אני מאמין שיחד עם אובמה ואבו מאזן נוכל להפתיע את העולם\", אמר נתניהו בשיחה מבית ראש הממשלה בירושלים ל-6,000 באי הכינוס השנתי של השדולה. ראש הממשלה דיבר בקצרה, והעביר שני מסרים עיקריים: האחד - אסור לאפשר לאיראן להשיג נשק גרעיני, והשני - \"אנחנו רוצים שלום עם הפלסטינים\".\nצילום: רויטרס\nנתניהו לא הזכיר בנאומו את צמד המילים \"מדינה פלסטינית\", הבהיר ש\"שלום לא יבוא בלי ביטחון\", ושב והדגיש כי \"על הפלסטינים להכיר בישראל כמדינה יהודית\". ראש הממשלה הזכיר לציבור הפעילים למען ישראל בארה\"ב ש\"שלושה ראשי ממשלה לא הצליחו להשיג הסכם שלום סופי\", אך הוסיף בצורה נחרצת כי הוא \"חושב שאפשר להשיג אותו\".\nבנאומו הלילה הציג נתניהו גישה חדשה. \"אני מציע שלושה מסלולים: מדיני, ביטחוני וכלכלי. במסלול המדיני נהיה מוכנים להתחיל מיד במשא ומתן, בלי כל עיכובים, במישור הביטחוני - תוכנית דייטון, ובמישור הכלכלי - ננסה למצוא דרכים יחד עם הרשות הפלסטינית לקדם את הכלכלה הפלסטינית ולתת לפלסטינים תקווה\". ראש הממשלה הצהיר כי \"המשא ומתן הכלכלי אינו תחליף למשא ומתן מדיני\".\nכמה שעות קודם לנאום בפני השדולה, נתניהו התייחס למה\nבנאום\n\t שנשא בכנסת לרגל יום הרצל. \"ההכרה במדינת ישראל כמדינת הלאום של העם היהודי היא בסיס הכרחי לשלום אמת בינינו לבין שכנינו הפלסטינים\", אמר.\nבתוך כך אמר אמש דובר הבית הלבן, רוברט גיבס, כי הנשיא אובמה מתכוון לקדם את תהליך השלום. \"זוהי עדיפות עליונה של הנשיא\", אמר גיבס בתדרוך היומי, \"הוא מאמין שהדרך היחידה להניע את התהליך היא במאמץ עקבי של הממשל, יחד עם הפלסטינים והישראלים\".\nגיבס אמר בתדרוך כי \"הנשיא הזה הקדיש זמן לנושא השלום במזרח התיכון מיום העבודה הראשון בחדר הסגלגל, וזה היה הראשון בשורה של צעדים רבים\". הוא ציין כי \"מר נתניהו יבקר בבית הלבן מאוחר יותר החודש, אישים אחרים יבקרו במהלך השבועות הקרובים, ונתחיל בתהליך הארוך הזה\"."}
{"article_id": "0,7340,L-3708329,00.html", "header_title": "פרס ייצא ל\"פגישת ריכוך\" בוושינגטון", "full_text": "הנשיא שמעון פרס ייצא בסוף השבוע לארה\"ב לפגישת ריכוך עם הנשיא אובמה, לקראת הגעת ראש הממשלה, בנימין נתניהו, באמצע החודש הבא לוושינגטון. פרס יבהיר בפגישתו בבית הלבן, שהממשלה החדשה בישראל דבקה בדרך השלום.\nבמהלך ביקורו בארה\"ב, ייצג פרס את ישראל בוועידת איפא\"ק, של נציגי הקהילות היהודית ותומכי ישראל בוושינגטון. נתניהו ופרס תיאמו בפגישתם ביום העצמאות את הנושאים שיועלו בפגישת נשיאי ישראל וארה\"ב.\n(צילום: AP)\nנתניהו הדגיש כי \"זאת טעות יסודית שאנו מתבטלים בדבר הבסיסי ביותר - התביעה למדינת לאום יהודית. אם לא יכירו במדינת לאום יהודית לא יהיה פה תהליך. אני סבור שהפלסטינים יקבלו זאת, אם אנחנו נדרוש\". מולו התייצב באחרונה הנשיא הפלסטיני, אבו מאזן, שאמר\nבישראל כמדינת העם היהודי. פרס, נתניהו וליברמן יבקשו בביקוריהם באירופה ובארה\"ב להציב את הסוגיה האיראנית בראש סדר העדיפויות."}
{"article_id": "0,7340,L-3705343,00.html", "header_title": "סולימאן לפרס: נשתף פעולה; ליברמן הוזמן לקהיר", "full_text": "סבב הפגישות של שר המודיעין המצרי, עומר סולימאן, הסתיים אמש (יום ד') בארוחת ערב אצל נשיא המדינה, שמעון פרס. למרות המתיחות האחרונה בין ירושלים לקהיר, נמסר מלשכת הנשיא כי סולימאן אמר שמצרים מקווה לשתף פעולה עם הממשלה החדשה בירושלים. גורמים בירושלים אמרו כי הוא אף הזמין את שר החוץ, אביגדור ליברמן, לקהיר.\nפרס הודה לסולימאן על מאמציה של מצרים בחיזוק היציבות במזרח התיכון ואמר, כי ישראל רואה חשיבות רבה בשלום עם מצרים ובתפקידה המרכזי בקידום התהליך במזרח התיכון\".\nמלשכת הנשיא נמסר כי סולימאן השיב לפרס שמצרים מקווה לשיתוף פעולה עם הממשלה החדשה בישראל. \"כולנו מחפשים עתיד של ביטחון ושגשוג לאזור\", אמר.\nשבוע לאחר ששר החוץ המצרי, אחמד אבו אל-רייט, הבהיר כי \"רגלו של ליברמן לא תדרוך על אדמת מצרים\",\nעם סולימאן. בתום הפגישה, שהתקיימה בלשכת ראש הממשלה, הגדיר אותה ליברמן \"טובה ומועילה\".\nבניגוד לדיווחים הרשמיים, גורמים בירושלים אישרו כי סולימאן הזמין את ליברמן לקהיר - כמו גם את ראש הממשלה בנימין נתניהו, ואת שר הביטחון\n.\nעוד לפני הגעתו של סולימאן לישראל, התקיימה ישיבת הקבינט המדיני-ביטחוני הראשונה בממשלת נתניהו. במהלך הישיבה שמעו השרים סקירות מפורטות מפי ראשי מערכת הביטחון. סוגיית גלעד שליט לא עלתה לדיון. בסיום הישיבה אמר השר ליברמן כי הדברים שצוטטו אליו ביממה האחרונה נגד יוזמת השלום הערבית, כוונו\nבלבד."}
{"article_id": "0,7340,L-3695323,00.html", "header_title": "הכנסת אישרה: ממשלת נתניהו יצאה לדרך", "full_text": "סמוך לחצות (יום ג') יצאה לדרך הממשלה ה-32, היא ממשלת נתניהו השנייה. בזה אחר זה עלו לדוכן 30 השרים ונשבעו אמונים. זה קרה לאחר שהכנסת נתנה אור ירוק ברוב של 69 חברי כנסת מול 45 מתנגדים. חמישה מחברי הכנסת של מפלגת העבודה נכחו במליאה, אך לא הצביעו.\nבאקט המחאה של העבודה השתתפו עמיר פרץ, שלי יחימוביץ', איתן כבל, יולי תמיר ואופיר פינס. לעומתם, ח\"כ הטרי דניאל בן סימון הצביע בעד. חבר הכנסת היחיד שלא נכח בהצבעה הוא אחמד טיבי מרע\"מ-תע\"ל.\nבאדיבות ערוץ 99 - ערוץ הכנסת\nלאחר ההצבעה, נשבעו אמונים השרים. ראשון עלה ראש הממשלה: \"אני בנימין נתניהו בן צילה ז\"ל ובן-ציון יבדל לחיים ארוכים ובריאים, מתחייב כראש הממשלה לשמור אמונים למדינת ישראל ולחוקיה ולמלא באמונה את תפקידי כראש הממשלה ולקיים את החלטות הכנסת\". נתניהו חתם על מסמך והתחבק עם יו\"ר הכנסת, ראובן ריבלין. לאחר מכן תפס את מקומו בראש שולחן הממשלה. במשך ההשבעה ישבו בקהל רעייתו של נתניהו, שרה, ובניו אבנר ויאיר ואחזו ידיים. לאחר ההצבעה זכה ראש הממשלה החדש למחיאות כפיים.\nבתום ישיבת ההשבעה, אמר נתניהו: \"זה יום מיוחד למדינת ישראל ויום מאוד מרגש לי ולמשפחתי. אני מרגיש בעיקר את כובד האחריות. אעשה את כל מה שאני יכול יחד עם חברי בממשלה ועם חברי הכנסת כדי להוביל את מדינת ישראל לעתיד טוב ובטוח יותר\".\nלאחר נתניהו הצהירו אמונים השרים על-פי סדר האלף-בית.\n- שר ההסברה והתפוצות.\n- השר לביטחון הפנים.\n- שר הבינוי והשיכון.\n- השר המופקד על שיפור השירות הממשלתי לציבור.\n- השר להגנת הסביבה.\n- שר בלי תיק.\n- שר התעשייה, המסחר והתעסוקה.\n- השר המופקד על ענייני המיעוטים.\n- סגן ראש הממשלה ושר הביטחון.\n- שר הרווחה והשירותים החברתיים.\n- שר המדע והטכנולוגיה.\n- המשנה לראש הממשלה והשר לנושאים אסטרטגיים.\n- סגן ראש הממשלה ושר הפנים.\n- שר התקשורת.\n- שר התחבורה והבטיחות בדרכים.\n- שרת התרבות והספורט.\n- סגן ראש הממשלה ושר החוץ.\n- שר התשתיות הלאומיות.\n- שרת הקליטה.\n- שר התיירות.\n- השר לשירותי דת.\n- השר המופקד על שירותי המודיעין והוועדה לאנרגיה אטומית.\n- שר המשפטים.\n- שר בלי תיק.\n- שר החינוך.\n- שר בלי תיק.\n- שר האוצר.\nהמשנה לראש הממשלה, השר לפיתוח אזורי והשר לפיתוח הנגב והגליל.\n- שר החקלאות ופיתוח הכפר.\nההצבעה נערכה בתום ישיבת הכנסת המיוחדת, שהחלה אחר-הצהריים\nשל אהוד אולמרט, ראש הממשלה היוצא. אולמרט אמר כי אין בו שמץ של מרירות או נרגנות אך \"קיים פער בלתי נסבל בין הישגי הממשלה לביקורת עליה\". ראש הממשלה היוצא סקר את מדיניות ממשלתו, הודה לשריו ולאזרחי המדינה ואיחל הצלחה לממשלה החדשה.\nמיד לאחר מכן\nוהדיון במליאה הלך והתחמם. נאומו של נתניהו הופסק פעמים רבות בעיקר כאשר התייחס לאתגרים הכלכליים העומדים בפני ישראל.\nבהתייחס לאיום האיראני ציין ראש הממשלה הנכנס בנאומו כי \"הקריאות להשמיד את ישראל מתקבלות במדינות העולם כמעט כדבר בשגרה. העם היהודי למוד לקח ולא יוכל להקל ראש ברודנים מגלומניים המאיימים להשמידו. היום איננו חסרי מגן. יש לנו מדינה, ואנו יודעים כיצד להגן עליה\".\nביותר שנשמע במליאה היה של יו\"ר האופוזיציה החדשה ושרת החוץ עד לא מכבר, ציפי לבני. לבני תקפה את הממשלה הרחבה שהקים נתניהו ואמרה כי מדובר ב\"ממשלה מנופחת שכולם בה שרים לענייני כלום וסגני שרים לשום דבר\"."}
{"article_id": "0,7340,L-3694270,00.html", "header_title": "המדינה לבג\"ץ: הציבור ישפוט את מינוי ליברמן", "full_text": "- כך נכתב בתשובת הפרקליטות שהוגשה הבוקר (יום ב') לבג\"ץ\nשל התנועה למען איכות השלטון נגד מינוי של יו\"ר ישראל ביתנו לתפקיד הבכיר.\nבתשובה, שהוגשה על-ידי עו\"ד דנה בריסקמן מפרקליטות המדינה, נכתב כי יש לדחות את העתירה, משום שהסוגיות העולות בה \"נוגעות למישור הציבורי והפוליטי ולא למישור המשפטי\". עוד נכתב כי כהונה של אדם כשר בכיר בשעה שמתנהלת נגדו חקירה פלילית עשויה להעלות שאלות ציבורית נכבדות, אבל אלה אינן עניין להכרעה משפטית, אלא עניין למערכת הפוליטית והציבורית.\nבנוסף נכתב כי החקירה נגד ליברמן מצויה\nביותר. לדברי המדינה, יו\"ר ישראל ביתנו עתיד להיחקר בקרוב ורשויות אכיפת החוק נותנות לניהול החקירה עדיפות עליונה כדי לאפשר את סיומה במועד קרוב. יחד עם זאת, נכתב, החקירה טרם הסתיימה וממילא בשלב זה לא התקבלו החלטות ולא ניתן עדיין לקבוע אם אכן תתגבש תשתית ראייתית מספקת להגשת כתב אישום - ואם יוגש כתב אישום מהן העבירות שיכללו בו.\nבמדינה מציינים כי תפקידה של מערכת אכיפת החוק הוא לשקוד על ניהולה המהיר והיעיל של החקירה, ועל ההליכים הכרוכים בכך - ובשל הרגישות הציבורית הרבה נעשה מאמץ עילאי לזרז את החקירה.\nעוד נטען כי אין עילה לפסילת המינוי. לטענת הפרקליטות, השאלות המועלות בעתירה לגבי הפסילה הן עניין לשיקול דעתה של הכנסת.\nבאשר למינוי ח\"כ מישראל ביתנו לתפקיד השר לביטחון פנים, הממונה על המשטרה, נכתב בתשובת המדינה כי למרות שקיים ניגוד עניינים רחוק, הרי שאין לומר שקיימת מניעה משפטית לכהונת אותו חבר סיעה כשר לביטחון פנים. פסילה גורפת, לטענתם, היא מרחיקת לכת, בהיותה פגיעה קשה בסיעה ובבוחריה, והיא עלולה ליצור מצב של סיעה \"נכה\"."}
{"article_id": "0,7340,L-3695134,00.html", "header_title": "שלום בית: סילבן לפיתוח אזורי והמשנה לרה\"מ", "full_text": "דקות ספורות לפני השבעת ממשלת נתניהו הוסר המוקש האחרון. סילבן שלום יהיה השר לפיתוח אזורי, והשר לענייני הנגב והגליל. בנוסף יכהן כמשנה לראש הממשלה וחבר בקבינט ובמטבחון. הסיכום הושג בפגישה בין נתניהו לשלום במשכן הכנסת.\nבתום הפגישה, נראה נתניהו מחויך ואמר שהדברים נסגרו בצורה טובה מאוד. נתניהו נועד לישיבה סגורה עם שריו המיועדים, ואמר: \"אתם האנשים הכי טובים שיכולנו למצוא\".\nזמן קצר לפני השבעת ממשלת נתניהו, נועד שלום עם ראש הממשלה המיועד. הפגישה בין שלום לנתניהו נדחתה מאז אמש, ובלילה עזב שלום את משכן הכנסת מבלי שנפגש עם ראש הממשלה המיועד. גם בשעות הבוקר\nשני האישים, בניסיון לפרק את המוקש האחרון שמעיב על החגיגה. אבל מועד הפגישה התאחר שוב ושוב, ולבסוף, כששלום כבר היה בדרכו לכנסת, נמסר במפתיע שהפגישה בוטלה.\nנתניהו הציע לצרף את שלום למטבחון המדיני המצומצם, אולם יו\"ר ישראל ביתנו, אביגדור ליברמן, הביע התנגדות לרעיון. במהלך היום התנהלו שיחות בין נתניהו ובין ליברמן, שבהן ניסו להסיר את המחלוקת מעל השולחן.\nשליחים מטעם ראש הממשלה המיועד הציעו אתמול לנתניהו שלל תפקידים שונים, בהם שר לפיתוח אזורי, משנה לראש הממשלה וחבר במטבחון המצומצם. שלום דחה את ההצעות, אולם ייתכן שכעת, זמן קצר לפני ההשבעה, יסכים לכהן בממשלתו של נתניהו. מקורביו של ראש הממשלה המיועד אופטימיים, ומאמינים כי ניתן לפתור את המחלוקות בין שני האישים.\nנתניהו שמע את גל הביקורת על מינוי יובל שטייניץ לשר האוצר, והודיע כי יכהן כראש ממשלה וכשר-על לאסטרטגיה כלכלית. הוא מתכוון להתוות את המדיניות הכלכלית של ישראל וישמש כיו\"ר הקבינט הכלכלי.\nקצת יותר משבעה שבועות לאחר הבחירות לכנסת ה-18 יציג נתניהו את ממשלתו לכנסת. הממשלה תמנה 30 או 29 שרים ושבעה סגני שרים, להם צפויים להצטרף שני סגנים מיהדות התורה.\nהערב יפתח ראובן ריבלין,\n,\n\t את טקס השבעת הממשלה במעמד נשיא המדינה, שמעון פרס. נתניהו יציג את קווי היסוד ואת\n,\n\t גם יו\"ר האופוזיציה ציפי לבני תישא דברים, ובתום\n- אולי רק לקראת חצות - יצביעו הח\"כים אמון בממשלה. משם ייצאו נתניהו ושריו לצילום המסורתי בבית הנשיא.\nעל הנייר, הקואליציה של נתניהו מונה כעת 69 חברים: 27 מהליכוד, 15 מישראל ביתנו, 13 מהעבודה (חלקם מסרבים להצביע הערב אמון), 11 מש\"ס ו-3 מהבית היהודי. גם יהדות התורה צפויה להצטרף, ולהגדיל את המספר ל-74 ח\"כים. בימים הקרובים ייקבע הרכב הוועדות השונות בכנסת, ויתקיימו טקסי החילופים במשרדי הממשלה."}
{"article_id": "0,7340,L-3695091,00.html", "header_title": "יוסי בניון מחוץ להרכב הנבחרת מול יוון", "full_text": "כך הוחלט היום (ד'), מספר שעות לפני המשחק הקריטי כל כך של נבחרת ישראל מול יוון בכרתים. הקשר התלונן על כאבים בשתי רגליו וסובל משפעת. דבר זה מעלה בספק גדול את האפשרות כי יפתח בהרכב הראשון במשחק הגורלי במוקדמות המונדיאל (21:30, שידור ישיר בערוץ 2). הנבחרת סיימה את האימון שנועד לבחון את כשירותו של בניון, בסופו הוחלט - הקפטן מחוץ לסגל.\nאמש, בניון נטל חלק באימון הערב של הנבחרת שהתנהל על מי מנוחות. מדובר באימון קליל באווירה מצוינת, בו קשטן, כהרגלו, לא תירגל את ההרכב שצפוי לפתוח ביום רביעי. במידה ובניון אכן לא יעלה ב-11, יחליף אותו בהרכב גילי ורמוט. שחקן פצוע נוסף, גל אלברמן, התאמן חלקית בצד, זאת בהוראת הצוות הרפואי. השפן של קשטן עשוי להיות יואב זיו, שאמור לפתוח ב-11 כקיצוני שמאלי, על חשבונו של אליניב ברדה.\nניר 'שוקו' כהן, כרתים\nקשטן עצמו קיים לפני האימון את מסיבת העיתונאים הרשמית. המאמן הלאומי התייחס להצהרת יו\"ר ההתאחדות, אבי לוזון, כי הראשון ימשיך בתפקידו עד לסיום החוזה. \"המינוי שלי יסתיים בסוף יולי 2010\", הודיע קשטן. \"לא שמעתי מה שאבי אמר, לא קראתי עיתונים ולא יודע במה מדובר\".\nעל ההערכות למשחק עצמו מול היוונים התייחס קשטן כשאמר: \"יש לי הרכב שמתגבש, אבל גם עוד יום לגבש אותו סופית. יש אווירה יוצאת מהכלל בנבחרת. הנבחרת מחוייבת לעצמה ולהצלחתה\". בתחילת דבריו המאמן אף התפנה לברך את יואב זיו על הולדת בנו ואת טל בן חיים, החוגג יום הולדת 27.\nצילום ועריכה: ניר 'שוקו' כהן\n\"ראינו את הקלטת של היוונים\", הוסיף קשטן. \"ניתחנו את הדברים הטובים והפחות טובים. אותו דבר אצלנו. יש לי תפיסת עולם מסוימת ואתם מכירים אותה, היא לא תשתנה. ניצחון? אני מאמין שאפשר לנצח בכל מגרש. היוונים ישנו מעט את תפיסת המשחק שלהם, יהיו יותר התקפיים\".\nעל דבריו של יוסי בניון נגד שריקות הבוז של האוהדים, הגיב קשטן: \"אני מחזקת את דבריו של יוסי, אבל מה שאני אומר באסיפות הקבוצה, אני לא חושף\". על כשירותו של גל אלברמן, הוסיף: \"הוא יהיה ערוך ומוכן, כל יום שעובר רק מחזק אותו\".\nהשקט שאפף את הכנותיה של נבחרת ישראל למשחק הגורלי הופר בשעות הבוקר באופן די חריג מאז מונה קשטן למאמן. סערה פרצה בממלון הנבחרת לאחר ששדר ערוץ 2, רמי וייץ, הגיע להתאכסן בו יחד עם הפרשן והמאמן הלאומי לשעבר, שלמה שרף.\nיו\"ר המשלחת, אריאל שיימן, דרש משרף ו-וייץ לעבור להתגורר במלון אחר, אך כרגע עדיין לא ברור היכן יבלו השניים את הלילה. אנשי הנבחרת הבהירו לשיימן כי אין הם רוצים בכל מגע עם המאמן הלאומי לשעבר, עליו יש כעס גדול. בדבר אף התערב יו\"ר ההתאחדות לכדורגל, אבי לוזון.\nשיימן אמר: \"שרף יעזוב את המלון ולא יתגורר עם הנבחרת. זה לא יקרה\". יחד עם שרף, גם הגיע, יצחק שום. אמנם אין שום דבר חתום בנושא, אבל מדובר בהפרת הקוד הלא חתום שהנהיג קשטן בנבחרת - אנשי התקשורת אינם ישנים במלונה של המשלחת.\n: דודו אוואט; קלמי סבן, טל בן חיים, דקל קינן, דדי בן דיין; גל אלברמן, בירם כיאל, יואב זיו, יוסי בניון (גילי ורמוט); בן סהר, עומר גולן."}
{"article_id": "0,7340,L-3687398,00.html", "header_title": "המשטרה בבג\"ץ: ליברמן ממשיך לבצע עבירות", "full_text": "לגרסת משטרת ישראל - ממש כך נוהג אביגדור ליברמן.\nבמהלך דיון בבג\"ץ בעתירה שהגיש יו\"ר ישראל ביתנו נגד\n,\n\t אמר היום (ב') נציג המשטרה, רב-פקד אסף ולפיש מהיחידה הארצית לחקירות הונאה, כי החקירה מתייחסת לעבירות המבוצעות \"עד עצם היום הזה\".\nומה לגבי הצעדים הבאים בחקירה? עוזרו הבכיר של היועץ המשפטי לממשלה, עורך הדין רז נזרי, אמר: \"חקירתו של ליברמן תהיה בזמן הקרוב ביותר.\nההערכה היא כי אנו נמצאים בסוף החקירה. אם לא יהיו התפתחויות לא צפויות, אזי סיום החקירה יהיה לא רחוק מחקירתו של ליברמן\". נזרי אף רמז כי החקירה תתבצע בסיום המגעים הקואליציוניים.\nבמהלך הדיון טען עורך דינו של ליברמן, עו\"ד ירון קוסטליץ', כי הנזק שנגרם לליברמן בהתמשכות התהליכים נגדו הינו נזק עצום, ואינו ניתן לתיקון. לדבריו, למרות תגובת היועמ\"ש כי המשטרה פועלת באופן מהיר, הרי שהוא לא רוצה להעלות על הדעת מה פירושה של חקירה איטית. \"לא היה כדבר הזה בתולדות מדינת ישראל כדוגמה לחקירה ארוכה\", טען. הוא פירט את שרשרת האירועים משנת 1996, אז לדבריו הפך ליברמן ל\"יעד של אגף החקירות\".\nבמילים פחות חריפות, אך נוקבות, מתחו גם השופטים ביקורת על התמשכות ההליכים. השופטת אילה פרוקצ'יה הזכירה הנחיה מיוחדת ליועץ המשפטי להעניק עדיפות לחקירת עובדי ציבור. \"איך זה שמשנת 2000 יש תיק חקירה פתוח? איך זה מתיישב?\" תמהה.\nהשופטת דרשה הסברים מדנה בריסקמן, נציגת הפרקליטות: \"אחרי שנה שתיק חקירה נמצא במשטרה הוא חייב דיווח, כי אז צריך לקבל החלטה. פה מדובר על שש שנים שאפילו בסופן לא התקבלה החלטה. איך זה מתיישב עם אמות המידה שלכם?\".\nנציג המשטרה ולפיש אמר כי חוקרי היחידה \"עושים לילות כימים בתיק הזה\", וציין שראש האגף הקצה את מירב המשאבים לצורך קידום החקירה. \"נשוא החקירה אמנם מתפרש על פני עשור שנים, אולם החקירה מתייחסת לא רק לעבירות בשנת 2001 אלא לעבירות המתקיימות עד עצם היום הזה\", הדגיש.\nבסיום הדיון קבעו השופטים כי המדינה תגיש בתוך 60 יום הודעת עדכון על מצב החקירה וככל שניתן על המועד הצפוי לקבלת החלטה. אחר-כך, יהיו לליברמן עשרה ימים להגיב לאותו עדכון, ואז יוחלט על המשך העתירה.\nבקבלת כספים באופן בלתי חוקי מאיל ההון מרטין שלאף, וגם דרך חברת ייעוץ שבה עבדה בתו מיכל. לפי החשד, כסף הועבר אליו\nדרך חשבונות פיקטיביים הרשומים בקפריסין, מבלי שדיווח עליהם. חוקרי המשטרה דורשים ממנו לספק הסבר על הכספים הללו, ששימשו לפי החשד למימון קמפיין הבחירות הקודם של מפלגתו.\nנגד ליברמן מתנהלת במקביל זה כמה שנים חקירה בעקבות דו\"ח מבקר המדינה משנת 2000, ממנו עלה חשד לאי-סדרים כספיים במפלגה. לאחרונה נעצרו ושוחררו\n,\n\t בהם פרקליטו, עו\"ד יואב מני. גם\nעוכבה לחקירה מספר פעמים. במשטרה\n- סמוך לבחירות - ואמרו שעיכוב היה פוגע בחקירה."}
{"article_id": "0,7340,L-3710712,00.html", "header_title": "נתניהו: הכרה בישראל - בסיס הכרחי לשלום אמת", "full_text": "כך אמר היום (יום ב') ראש הממשלה בנימין נתניהו, בנאום שנשא בישיבה מיוחדת לציון יום הרצל במליאת הכנסת. \"ההכרה במדינת ישראל כמדינת הלאום של העם היהודי היא בסיס הכרחי לשלום אמת בינינו לבין שכנינו הפלסטינים\", הוסיף ראש הממשלה.\nנתניהו פתח את נאומו בסקירת פועלו של חוזה המדינה, והבהיר כי מדינת ישראל היא עדות להצלחת מפעל חייו. \"החזון של הרצל קם והיה למציאות נעלה מכל דמיון. הציונות ניצחה, היא ניצחה כנגד כל הסיכויים, אבל יותר מכל הציונות ניצחה מפני שאם תרצו יתקיים בנו כצוואתו וחזונו של\n\",\n\t אמר.\nלדבריו, חזונו של הרצל על הכרה בעם ובמדינה יהודים - רלוונטי גם היום. \"הדיאגנוזה והפרוגנוזה שלו היו נכונות לחלוטין, שהדרך היחידה להבטיח את קיומו של העם היהודי הוא על ידי מדינת לאום של העם היהודי, עצמאית וריבונית פה בארץ ישראל, חזקה דיה מבחינת זהותה ותרבותה כדי להגן על עצמה ולהבטיח את עתיד העם היהודי\n\"לכן, מי שאינו מכיר בזכות העם היהודי להגדרה עצמית ולמדינת לאום מוכרת משלו, מי שאיננו חש ואיננו מכבד את הקשר העמוק של עם ישראל לארצו, אינו מכבד באמת את הזכויות הלגיטימיות של העם היהודי. על כן ההכרה במדינת ישראל כמדינת הלאום של העם היהודי היא בסיס הכרחי לשלום אמת בינינו לבין שכנינו הפלסטינים\", הבהיר ראש הממשלה.\n\"מה שהרצל זיהה בבירור זה את התפשטות האנטישמיות ועל כן חייבים לצאת למדינה יהודית בארץ ישראל. מעולם הוא לא התכחש לזהות היהודית שלו, ללאומיות היהודית, הוא ראה שהפיתרון היחיד שיכול להבטיח את עתידו של עם ישראל הוא מדינה יהודית בארץ ישראל\", הוסיף.\nחברת הכנסת דליה איציק נשאה אף היא דברים בשם סיעת קדימה, וטענה כי חוזה המדינה היה מתגאה במדינה שקמה.  \"אני משוכנעת שהוא היה אומר ש-112 השנים שחלפו\nמאז הקונגרס היו 112 שנים של עליה, של בניה, של התישבות, של מאבק ולחימה. 112 שנות ניצחון של התנועה הציונית, של מדינה עצמאית של שפה עברית, של צבא, של עליה, של תרבות, של יצירת חברה מתקדמת.\n\"על אף הרצון להסיר את הכתמים שדבקו בנו, וגם אם הרצון להזכיר את העננים שמרחפים מעלינו, אני בטוחה שהוא היה מלא התפעלות מהאומה שקמה בסערת מלחמה, מלחמה שעדין לא נסתיימה, מדינה חופשית ששומרת על אופיה הדמוקרטי ועל חירות האדם חרף אתגרים קשים\", הוסיפה."}
{"article_id": "0,7340,L-3692789,00.html", "header_title": "רגע לפני: עתירה נגד מינוי ליברמן לשר החוץ", "full_text": "כמה ימים לפני שבנימין נתניהו יציג את ממשלתו החדשה - עתרה היום (ה') התנועה לאיכות השלטון לבג\"ץ בדרישה לבטל את\nעם\n\t ישראל ביתנו, לפיו ימונה יו\"ר המפלגה, אביגדור ליברמן, לשר החוץ ולסגן ראש הממשלה - בשל החקירה הפלילית המתנהלת נגדו.\nבעתירה, שהוגשה על-ידי עורכי הדין אליעד שרגא, ברק כלב, צרויה מידד ודפנה קירו-כהן, נטען כי \"ברורה ובוטה הבעייתיות הנעוצה בעצם מינוי של נחקר בפלילים לתפקיד הייצוגי הבכיר בממשלת ישראל, כמי שאחראי על כל קשרי החוץ שלה\".\nעוד טוענים העותרים כי \"מינוי ליברמן לשר החוץ, בעוד\nמהשבוע שעבר ישנם מספר רב של חיקורי דין שהתבצעו ועוד צפויים להתבצע, למעשה הופך אותו לגורם מכריע לעניין מידת שיתוף הפעולה של מדינות בחיקורי הדין בחקירתו שלו\".\nבנוסף עתרה התנועה בדרישה לבטל את הסעיף בהסכם, לפיו ימונה חבר בישראל ביתנו לשר לביטחון פנים ושלושה מנציגי סיעת המפלגה יקבלו מינויים בוועדות השונות. בנוגע למינוי השר לביטחון פנים, מטעם סיעת ישראל ביתנו - נטען בעתירה: \"הוא יקבע וימנה מטעמו את השר לביטחון פנים, השר האחראי על משטרת ישראל, אותה משטרה אשר מנהלת חקירה פלילית בחשדות חמורים נגד ליברמן\"."}
{"article_id": "0,7340,L-3694534,00.html", "header_title": "ריבלין נבחר ליו\"ר הכנסת ללא מתנגדים", "full_text": "כמעט שלוש שנים מאז נפרד מהכסא הגדול ביותר בבית המחוקקים הישראלי - כס יושב ראש הכנסת - חזר אחר הצהריים (יום ב') רובי ריבלין לתפקיד הרם, כשנבחר ליושב ראש הכנסת ה-18.\nריבלין מסיעת הליכוד היה המועמד היחיד, ונבחר ברוב של 90 תומכים, ללא אף מתנגד. מיד לאחר הצבעה זכה לחיבוקים חמים וברכות מכל עברי המליאה. מנהל הישיבה והיו\"ר הזמני בשבועות האחרונים - ותיק החברים שאינו שר נכון להיום, מיכאל איתן - העניק לו את \"השרביט שקיבלתי משמעון פרס\".\nבנאומו ציין ריבלין ש\"המחלוקת, הוויכוח, הדיון הנוקב, ואף זעקת המחאה והתסכול של המיעוט - יפים לבמה זו, לכנסת, מאלפי זהב וכסף. הבית הזה, הוא ביתו של העם - לא של נבחרי העם. ואם בבית הזה, על תפארתו, לא יישמע קולו של העם, מה בצע לנו בו? מה בצע לנו באולמותיו הממוזגים, רחבי הידיים?\".\nהוא גם החמיא ליו\"ר הכנסת היוצאת דליה איציק \"אשר השכילה לגדל ולפאר את הכנסת, ולהשיב ימיה כבראשונה\".\nמיד לאחר שנאם, ריבלין הנרגש החל לנהל את הישיבה - ש\nלחתימת\n.\n\t ראש הממשלה היוצא, אהוד אולמרט, החמיא לו ואיחל ש\"ישלוט בכנסת ביד רמה\", מחליפו נתניהו ציין בפניו שנבחר גם \"מתוך חיבה עמוקה שרוכשים לך חברי הבית על תפקודך בתפקיד זה בפעם הקודמת ועל תפקודך כאיש ציבור\", ואילו שרת החוץ ציפי לבני אמרה שסיעתה תמכה בו מתוך האופוזיציה העתידית, \"לא מתוך המפלגה שבה אתה חבר אלא מתוך מה שאתה מייצג כאדם\".\nבעקבות בחירתו של ריבלין תותר החל ממחר כניסה לכנסת בג'ינס - כפי\n."}
{"article_id": "0,7340,L-3694752,00.html", "header_title": "ההשבעה בכנסת: משחק הכיסאות והמדבקות", "full_text": "לא פחות מ-30 פעמים יושמעו היום (ג') המילים הללו מעל בימת הכנסת, עת תושבע ממשלת נתניהו השנייה.\nישיבת\nאמורה להתחיל ב-17:00, בניהול\n,\n\t עם נאום פרידה של ראש הממשלה היוצא אהוד אולמרט. אחריו ינאם ראש הממשלה הנכנס בנימין נתניהו. הוא יציג את חבריו לשולחן - ש\n.\n\t יו\"ר האופוזיציה, ציפי לבני, תדבר בהמשך.\nלפי התכנון, אחרי נאום לבני יעזבו את המליאה נשיא המדינה וראש הממשלה היוצא, וייפתח דיון סיעתי שצפוי להימשך מספר שעות. לאחר מכן תתקיים הצבעה - אותה מבקשת קדימה לערוך בצורה שמית,\n-\n\t על אישור הממשלה.\nבתום ההצבעה תערך הפסקה בת מספר דקות, שתנוצל למשחק הכיסאות: חברי הממשלה היוצאת שלא ממשיכים לממשלת נתניהו יעברו לספסלי חברי הכנסת, והשרים החדשים יתפסו את מקומם. לפני כן, ינצלו את ההפסקה עובדי הכנסת הזריזים, שידביקו מדבקות זמניות על המקומות החדשים.\nאחרי ההפסקה יוזמנו השרים בזה אחר זה להצהיר אמונים. כמיטב המסורת, אחר כך צפויים השרים לצאת לבית הנשיא, לצילום הקבוצתי. עם זאת, בשל השעה המאוחרת בה צפוי להסתיים הדיון - ייתכן שהצילום יידחה למחרת.\nגורמים באופוזיציה העתידית עשויים לדרוש לפתוח את הדיון באיחור, בהסתמך על החוק שקובע שיש להגיש הסכמים קואליציוניים לכנסת 24 שעות לפני כינון הממשלה. אתמול, עד לשעות הערב נערכו שינויים בחלק מההסכמים, ולכן עליהם להמתין מחדש. עם זאת, על פי חוות דעת של הגורמים המשפטיים בכנסת, די בכך ש-24 השעות יחלפו עד למועד ההצבעה, ולא עד למועד הדיון."}
{"article_id": "0,7340,L-3694811,00.html", "header_title": "השבעת הממשלה מתקרבת - שלום מתרחק?", "full_text": "עשר שנים הוא בונה את הרגע הזה - אבל כאב הראש נמשך גם בעשר השעות האחרונות שלפני ההשבעה החגיגית: בשעות הבוקר (יום ג') אמור היה בנימין נתניהו להיפגש סילבן שלום, בניסיון לפרק את המוקש האחרון שמעיב על החגיגה, בדרכו חזרה אל ראשות הממשלה. אבל מועד הפגישה התאחר שוב ושוב, ולבסוף, כששלום כבר היה בדרכו לכנסת, נמסר במפתיע כי היא בוטלה. אפשר שבכל זאת תתקיים מאוחר יותר, כאשר המגעים בין הלשכות נמשכים.\nעד שעות הלילה המתין סילבן שלום בלשכתו בכנסת, הסמוכה לזו של ראש הממשלה\nהמיועד. שליחים ניסו לתווך בין הצדדים, בינתיים ללא הועיל: נתניהו\nכי הוא צפוי להתמנות לתפקיד שר האוצר, כאשר ראש הממשלה עצמו מגבש את האסטרטגיה הכלכלית. שלום נטש את המשכן, בציפייה לעוד יום מורט עצבים.\nכבר בתחילת החודש כי שלום מתנה את ישיבתו בממשלה בקבלת תיק החוץ. \"הוא לא מעביר מסרים, ואת מה שיש לו לומר - יאמר לנתניהו\", מסרו אז מקורביו. לבסוף אביגדור ליברמן זכה בתיק, וכעת - בעקבות שמועות שנפוצו על מסרים מרגיעים ללשכת שלום -\nכי אם תאבד את החוץ, גם תהיה בחוץ; באופוזיציה.\nעם או בלי סילבן, בשעה חמש אחר-הצהריים יפתח ראובן ריבלין,\n,\n\t את טקס השבעת הממשלה במעמד נשיא המדינה. נתניהו יציג את קווי היסוד ואת\n,\n\t גם יו\"ר האופוזיציה ציפי לבני תישא דברים, ובתום\n- אולי רק לקראת חצות - יצביעו הח\"כים אמון בממשלה. משם ייצאו נתניהו ו-29 שריו לצילום המסורתי בבית הנשיא.\nעל הנייר, הקואליציה של נתניהו מונה כעת 69 חברים: 27 מהליכוד, 15 מישראל\nביתנו, 13 מהעבודה (חלקם מסרבים להצביע הערב אמון), 11 מש\"ס ו-3 מהבית היהודי. גם יהדות התורה צפויה להצטרף, ולהגדיל את המכלול ל-74 ח\"כים. בימים הקרובים ייקבע הרכב הוועדות השונות בכנסת, ויתקיימו טקסי החילופים במשרדי הממשלה.\nבסופו של יום, יוכל נתניהו לרשום לעצמו \"וי\" גדול: 50 ימים לאחר\n,\n\t בהן הגיעה מפלגתו רק למקום השני, הוא מקבל לידיו את המושכות כשלצדו אהוד ברק - האיש שהביס אותו לפני עשור. אבל בעלות הכבדה של\n-\n\t 30 שרים ועד שמונה סגנים - הוא ימשיך לשאת בחודשים ובשנים שבדרך. וגם אנחנו."}
{"article_id": "0,7340,L-3661719,00.html", "header_title": "המשטרה: עיכוב היה פוגע בחקירת ליברמן", "full_text": "לביקורת הציבורית לגבי תזמון\n- ששלושה מהם, בהם עורך דינו של ליברמן, נותרו במעצר - יש למשטרה תשובות. לפי הגורמים, בעבר כבר אמר היועץ המשפטי לממשלה כי אין מניעה שהמשטרה תמשיך לחקור גם בתקופת בחירות.\nלטענתם, מדובר \"בחקירה מסועפת ומורכבת\". עוד הם מזכירים שעקב דיונים בבתי משפט בתקופה שבין אפריל 2007 לאוגוסט 2008, המשטרה\nבעקבות עתירות שהוגישו החשודים. בנוסף, בוצעו פעולות חקירה בקפריסין במהלך ספטמבר. \"כעת הבשילה החקירה לשלב של עיכוב חשודים וחקירתם, בהתאם לצרכי החקירה\", אמרו.\nומדוע אי אפשר היה להמתין עד לאחר הבחירות? לטענת הגורמים במשטרה, במקרה כזה החקירה היתה עלולה להיפגע. הם הוסיפו כי \"אחרי בחירות מגיע משא ומתן קואליציוני, אחר כך נבחרים שרים בממשלה - ותמיד אפשר לבוא בטענות למשטרה. לכן המשטרה ממשיכה בעבודתה ללא כל קשר לתקופת הבחירות\".\nובכל זאת, יש מי שעשה את עבודת החוקרים - וטוען שכדאי היה להמתין. \"הייתי מעורב בחקירות רבות ואני בתקופה כזאת הייתי סופר עד עשר\", אמר ל-ynet ד\"ר אלכס איש-שלום, ראש אגף חקירות במשטרה בתחילת שנות ה-90, שהפך בהמשך למבקר המשטרה.\n\"אני לא יודע מה גורם להם לעשות את זה - לפני בחירות לא הייתי עושה פעולה דראסטית כזאת\", הוא מדגיש. \"חיכו כל כך הרבה זמן ועל פניו נראה שיכלו לחכות עוד קצת. אני לא שלם עם המהלך, ויחד עם זאת אינני מכיר את כל פרטי החקירה\".\nד\"ר איש-שלום היה גם יועץ מבקר המדינה לענייני חקירות, וכיום הוא מרצה למשפטים וקרימינולוגיה באוניברסיטת חיפה. בניגוד לרוח טענותיו של ליברמן, לדעתו אין לפעילות המשטרתית קשר לאינטרסים פוליטיים. \"אני לא יודע אם זה מוסיף או גורע מנדטים למפלגה, אבל לפני בחירות לא עושים פעולות כאלה, אלא אם פתאום נפל משהו שאם לא היו עושים אותו כעת - הייתה משתבשת לחלוטין החקירה. לא נראה שזה המצב, ולא נוח לי עם זה\", אמר.\nאמש הוארך בחמישה ימים מעצרו של עו\"ד יואב מני, פרקליטו של ליברמן ומי שנחשב לחשוד המרכזי בפרשת השוחד והלבנת ההון. מעצרם של שרון שלום - עוזרו של השר לשעבר - ואנדי בויאנגיו - מנכ\"ל חברות שדרכן הועברו לכאורה הכספים - הוארך בארבעה ימים.\nבמשטרה ציינו בדיון בבית המשפט כי מדובר ב\"פרשה חמורה ביותר\" מבחינת מהותה והיקפה, וכי קיים \"אינטרס ציבורי ראשון במעלה\" לחקור בה, מבלי שהחקירה תשובש. ארבעת החשודים הנוספים שנחקרו, בהם בתו של ליברמן, מיכל, שוחררו למעצר בית.\nבמקביל לאותו דיון,\nבנצרת-עילית. \"הייתי מודאג עד היום בבוקר\", אמר שם בציניות. \"הכל היה רגיל, אבל היה חסר דבר אחד. לא היתה חקירת משטרה. הבוקר נרגעתי. אנחנו שומרים על המסורת\".\nלדברי ליברמן, \"עבור חלק מהממסד הישראלי אני עדיין איווט האיום, אני פושע נוראי וחברים כמו ג'מאל זחלקה הם הצדיקים. אנחנו נוכיח שהמצב קצת שונה. אנחנו בדרך נכונה, והיום קיבלנו לכך הוכחה נוספת\"."}
{"article_id": "0,7340,L-3495335,00.html", "header_title": "בתו של אביגדור ליברמן נחקרה ביאח\"ה", "full_text": "מיכל ליברמן, בתו של השר\nאביגדור\n\t ליברמן, התייצבה הבוקר (יום ה') לחקירה ביחידה הארצית לחקירות הונאה בבת-ים, בחשד שהייתה מעורבת בפרשיית שחיתות. חקירתה ארכה כשש שעות\nב-1999 פורסם דו\"ח מבקר המדינה, שבו הצביע המבקר על חשד לעבירות על חוק מימון המפלגות במפלגת \"ישראל ביתנו\". בעקבות הדו\"ח, נפתחה חקירה בפברואר 2001, שבמסגרתה נחקר גם ליברמן.\nבמאי 2005 העבירה המשטרה את התיק לפרקליטות לצורך עיון וקבלת החלטה, אך אז הגיע חומר נוסף - חלקו מחיקור דין שנעשה בחו\"ל - והיועץ המשפטי לממשלה הורה למשטרה לפתוח את התיק מחדש. באפריל 2006 חודשה החקירה.\nבאפריל אשתקד\nליברמן באזהרה במשרדי היחידה הארצית לחקירות הונאה, כחשוד בקבלת כספים באופן בלתי חוקי מאיל ההון מרטין שלאף, הזכור גם כדמות המרכזית בפרשת סיריל קרן והכספים שהועברו לכאורה למשפחת שרון. יו\"ר \"ישראל ביתנו\" נחשד כי קיבל כסף שהועבר אליו דרך חשבונות פיקטיביים הרשומים בקפריסין, מבלי שדיווח עליהם.\nהזימון לחקירה הבוקר נעשה זה מכבר, בחשד למעורבות בפרשות שבהן נחקר ליברמן האב. בשנים שחלפו מאז שהחקירה נפתחה נחקרו חשודים ונאספו מסמכים וראיות בישראל ובחו\"ל. בחקירה חלה תפנית כאשר חוקרי המשטרה איתרו חשבונות בנק בבעלות מיכל ליברמן בארץ ובחו\"ל.\nלהערכת המשטרה, מדובר במאות אלפי שקלים שהועברו לאותם חשבונות, כאשר על פי החשד מדובר בכספי שוחד שקיבל ליברמן מאנשי עסקים.\nמקורות במשטרה אמרו הבוקר כי בעניין החשדות נגד מיכל ליברמן נפתח כביכול תיק חדש, אך למעשה מדובר בחלק מהחקירה שמתנהלת בשנים האחרונות."}
{"article_id": "0,7340,L-3661642,00.html", "header_title": "ליברמן: עבור חלק מהממסד אני עדיין איווט האיום", "full_text": "- כך אמר הערב (יום א') יו\"ר ישראל ביתנו, ח\"כ אביגדור ליברמן, בעקבות ההתפתחויות בחקירת פרשת השוחד והלבנת ההון שבה הוא חשוד. שבועיים בלבד לפני הבחירות, הגדירו הערב במשטרה את הפרשה \"חמורה ביותר\", ומעצרם של שלושה מהמעורבים בה הוארך.\nבעוד המשטרה מבקשת בדיון להאריך את המעצר, השתתף ליברמן בכנס בחירות בנצרת-עילית. ליברמן אמר כי חלק מהרגלי החיים שלו הם חקירות משטרה לפני הבחירות. \"הייתי מודאג עד היום בבוקר\", אמר. \"הכל היה רגיל, אבל היה חסר דבר אחד. לא היתה חקירת משטרה. הבוקר נרגעתי. אנחנו שומרים על המסורת\".\nליברמן סיפר כי באחד ממסעותיו במזרח אירופה, אמר אחד ממארחיו כי יש להתייחס אליו כאל אדם חשוב, משום שהוא \"זה שהביא את בן-גוריון לשלטון\". ליברמן אמר בשעשוע, כי \"לא הבאתי את בן-גוריון לשלטון ולא רצחתי את ארלוזרוב, אך עבור חלק מהממסד הישראלי, אני פושע נוראי וחברים כמו ג'מאל זחלקה הם הצדיקים. אנחנו נוכיח שהמצב הוא קצת שונה, אנחנו בדרך נכונה, והיום קיבלנו לכך הוכחה נוספת\".\nבית משפט השלום בתל-אביב קבע כי שלושה מבין שבעת החשודים ש\nבבוקר, יישארו במעצר. מעצרו של עו\"ד יואב מני, פרקליטו של ליברמן ומי שנחשב לחשוד המרכזי בפרשה, הוארך בחמישה ימים. מעצרם של שרון שלום ואנדי בויאנגיו הוארך בארבעה ימים.\nבמשטרה ציינו בדיון כי מדובר ב\"פרשה חמורה ביותר\" מבחינת מהותה והיקפה, וכי קיים \"אינטרס ציבורי ראשון במעלה\" לחקור בה, מבלי שהחקירה תשובש. ארבעת החשודים הנוספים שנחקרו, בהם בתו של ליברמן, מיכל, שוחררו למעצר בית.\nליברמן עצמו חשוד במסגרת הפרשה כי קיבל שוחד דרך חברת ייעוץ שבה עבדה בתו. נוסף על עבירת השוחד, חשוד ליברמן בעבירות של מרמה, הפרת אמונים ועבירות על חוק איסור הלבנת הון. ב\nהמחוזי בתל-אביב ממרס 2008, שדחה את ערעורו של ליברמן על הרשאת השימוש בחומרים שנתפסו במשרדיו של עורך דינו, נכתב: \"במעשי ליברמן דבק יותר מגוון פלילי\".\nעו\"ד מני הוא החשוד כמבצע העיקרי, הוגה השיטה הרציפה והפלילית המיוחסת לחשודים. על פי החשדות, מעורבותו של מני בפרשות הנחקרות חורגות מפעולות הייצוג המייחדות את מקצוע עריכת הדין, והוא חשוד בכך שלאורך שנים רבות הקים מערכת ענפה, חוצת גבולות ומרובת אנשי\nקש, במטרה להסתיר, לטשטש ולהסוות את פעילותו הפלילית.\nלגבי בויאנגיו, אמרו נציגי המשטרה כי הוא שימש כמנכ\"ל בחברות שדרכן בוצעו העבירות. על פי החשד, הוא נטל חלק במארג מעשי ההסתרה הפליליים המיוחסים לעו\"ד מני, ובמעשיו קידם את מעשי המרמה והלבנת ההון לכאורה, תוך שיתוף פעולה עם חשודים נוספים.\nבדיון בבית המשפט טענו פרקליטיהם של שלושת החשודים כי מדובר בחקירה שמתנהלת זה כשנתיים. \"לא מדובר בסיפור חדש, ואין כל חשש שהחשודים ישבשו את החקירה, מאחר וכל הסיפור היה בתקשורת וידוע, ואם הם היו רוצים לשבש את החקירה, הם היו יכולים לעשות זאת במשך שנתיים\", טענו הפרקליטים.\nעו\"ד מיכה פטמן, פרקליטו של שלום, אמר בדיון: \"אנחנו חופרים היום תחת יסודות הדמוקרטיה. בעוד 15 ימים יש בחירות. אני לא חושב שזו החלטה של חברי (נציג המשטרה - א.כ.), אבל איך אפשר להשבית מטה בחירות של מפלגה שבועיים לפני הבחירות\".\nבהמשך אמר עו\"ד פטמן כי הוא מעדיף שהלקוח שלו לא יהיה במעצר עם ערבים: \"אם יהיה במעצר עם בני מיעוטים, זה לא ייגמר טוב\"."}
{"article_id": "0,7340,L-3695202,00.html", "header_title": "לבני על ממשלת נתניהו: כולם שרים לענייני כלום", "full_text": "עם הצגת הממשלה, נכנסה ציפי לבני לתפקידה כיו\"ר האופוזיציה, בסערה. נאומה החריף של יו\"ר קדימה הופרע פעמים רבות מספסלי הליכוד. לבני דיברה בתקיפות נגד הממשלה הרחבה מאוד של בנימין נתניהו ואמרה כי \"עוד לא נולדה השיטה שהכריחה מנהיג - אם הוא מנהיג ולא פוליטיקאי - לקנות במחיר מופקע את שלטונו, ולשלם מכספי הציבור עבור כל כך מעט אצבעות תומכות, כל זאת בעת שישראל ניצבת בפני משבר כלכלי וחברתי עמוק\".\nשרת החוץ היוצאת תקפה את נתניהו על המיליארדים שהבטיח לצרכים סקטוריאליים. \"בממשלה הבאה ייפלו כל מוסדות התכנון והמקרקעין בידי גורמים סקטוריאלים ומאכערים... על ראשו של 'האיש הרזה' הפלתם היום את הממשלה המנופחת הזאת - שכולם בה שרים לענייני כלום, סגני שרים לשום דבר, ומרבי תארים מגוחכים. למה להסתפק רק בתארים האלה? תוסיפו תארים. הרי גם אם תברכו איש את רעהו כל בוקר בברכת הוד מעלתו, הדבר לא יוסף לכם מעלה אישית או ציבורית אחת. מכיסיו של האיש הרזה הזה החלטת לממן את ההסכמים הקואליציוניים שנתפרו במחשכים עוד טרם הבחירות עם ה'שותפים הטבעיים'\".\nבאדיבות ערוץ 99 - ערוץ הכנסת\nיו\"ר קדימה תקפה גם את מחליפה במשרד החוץ, אביגדור ליברמן: \"בממשלה הזאת נמסרו כל תיקי אכיפת החוק כולם למפלגה אחת שראשה בחקירה. שר משפטים בתאום, שר ביטחון הפנים, יו\"ר ועדת החוקה, הוועדה לבחירת שופטים - כל אלה נועדו להביא חשש בלב מקבלי ההחלטות במערכות אכיפת החוק והמשפט. אני יודעת שכל אלה לא יצליחו. יש בי אמון מלא במערכות המשפט ואכיפת החוק\".\nהיא הזכירה כי היא יו\"ר המפלגה הגדולה בישראל. \"הייתי רוצה לראות הממשלה החדשה עושה את הטוב לאזרחיה ולמדינה. אזרחית ואם בישראל ואני מאחלת לממשלה ולעומד בראשה הצלחה. הצלחה במה שטוב למדינה, ולא רק במה שטוב לכם ולמפלגה - אתם מבינים? בימים של כיעור פוליטי מתחדד הצורך בשינוי שיטת הממשל. קדימה תפעל כדי שהבחירות הבאות יתקיימו בשיטה אחרת. שינוי השיטה הכרחיח, אך לא אתן למישהו להשתמש בזה כתירוץ\".\nבהתייחס לכניסת העבודה לממשלה, תקפה: \"לעבודה אין עניין במהות, בתוכן ובערכים ועניינה בכיסאות בלבד. לנתניהו הייתה אופציה לאחדות אמיתית עם קדימה, אתה (נתניהו) עשית את הבחירה שלך. כולם רואים היום את התוצאה. בחרנו ללכת לאופוזיציה כי במקום לדבר על הצורך בשינוי השיטה, החלטנו לשנות את דרך ההתנהלות שמאס בה הציבור\".\nמכאן עברה לבני למתקפה חזיתית על יו\"ר העבודה, אהוד ברק, ועקצה גם את נשיא בית המשפט העליון לשעבר, אהרון ברק: \"מפלגת העבודה הצטרפה לממשלה הזאת, ובזמן הקובע כשיהיה עימות בנושאים שקשורים לאכיפת החוק, הם יזוזו באי נחת מסויימת על הכסא.. יו\"ר העבודה ברק יזוז באי נוחות על הכסא, כי הוא צריך אחר כך להסביר לשופט בדימוס שהוא נכנס לממשלה כדי להגן על הגורמים האלה. יו\"ר העבודה, אתם מבינים? האיש שאת הונו הפוליטי עשה דרך גיוסי כספים לעמותות ואת הונו הפרטי דרך הקשרים הפוליטיים, אבל תמיד יימצא מי שיגן עליו הן בשתיקה במשטרה ובין בנאום בוועידה ולפעמים גם וגם\".\nושוב אל תאשימו את השיטה אנחנו אלה שקובעים את הנורמות ובעיניי גם בפוליטיקה ערכים כמו אחריי הם לא על תנאי.\nלפני נאומה של לבני, נשא בנימין נתניהו את נאומו הראשון ושטח את משנתו המדינית והכלכלית. נאומו של נתניהו נקטע פעמים רבות בקריאות ביניים ואלה התגברו כשהחל נתניהו להקריא את רשימת שריו. חברי האופוזיציה הגיבו בבוז וחלקם אף ספרו בקול את מניין השרים. נתניהו הגיב בזעם מאופק ומתח ביקורת על חברי הכנסת: \"אני לא זוכר אי פעם שביזינו את מעמד הכנסת. אני לא זוכר שאי פעם ברגעים קשים וגם אחרים - שהתנהגנו בחוסר ממלכתיות ואיני דורש מכם דבר שלא דרשתי מעצמי ומחבריי. אני לא זוכר את התופעות שאנו רואים כאן שקראו את עשרות השרים בממשלת האחדות של שרון וגם אחרות\".\nקודם לנתניהו, נשא ראש הממשלה היוצא, אהוד אולמרט, את נאום הפרידה שלו מתפקידו. אולמרט אמר כי קיים \"פער בלתי נסבל בין הישגי הממשלה לביקורת עליה\", אך הדגיש כי אין בו שמץ של מרירות, נרגנות וזעם. אולרמט התייחס בנאומו למאורע המכונן של ממשלתו - מלחמת לבנון השניה - ואמר כי \"התיאורים המעוותים של המלחמה כתבוסה חטאו לאמת והיו רחוקים מהמציאות\". הוא הודה לשר הביטחון לשעבר, עמיר פרץ, וכינה אותו \"שותף הגון וישר\". אולמרט הודה גם לרמטכ\"ל לשעבר, דן חלוץ, וכינה אותו \"איש אציל וגיבור ישראל\"."}
{"article_id": "0,7340,L-3661268,00.html", "header_title": "שבועיים לבחירות: 7 מקורבים לליברמן נחקרים", "full_text": ". בתו של יו\"ר ישראל ביתנו, מיכל ליברמן, ושישה חשודים נוספים עוכבו הבוקר (יום א') לחקירה על-ידי היחידה הארצית לחקירות הונאה (יאח\"ה), בחשד לקבלת שוחד, מרמה והלבנת הון. בין היתר, נערך חיפוש בבתיהם של השבעה. בין המעוכבים - עורך דין.\nח\"כ ליברמן\nשקיבל שוחד דרך חברת ייעוץ שבה עבדה בתו מיכל. נוסף לעבירת השוחד, חשוד ליברמן בעבירות של מרמה, הפרת אמונים ועבירות על חוק איסור הלבנת הון. בהחלטת בית משפט המחוזי בתל-אביב ממרס 2008, שדחה את ערעורו של ליברמן על הרשאת השימוש בחומרים שנתפסו במשרדיו של עורך דינו, נכתב: \"במעשי ליברמן דבק יותר מגוון פלילי\".\nמישראל ביתנו נמסר בתגובה: \"אם זה לא היה כל כך רציני, זה היה מצחיק. הציבור הישראלי מספיק חכם להבין שחקירה שנמשכת כל כך הרבה שנים בדממה, מוצאת לה ביטוי שבועיים לפני בחירות - כשהמגמה מצביעה חד משמעית על התחזקותו של ליברמן\"\nבעקבות הטענות, אמרו גורמים משפטיים בכירים: \"לא מדובר בחקירה רדומה שהתעוררה בעקבות הבחירות\". לדבריהם, בשנה האחרונה היתה פעילות אינטנסיבית, לרבות דיונים בבתי המשפט המחוזי והעליון, שנתנה לרשות החוקרת מאות מסמכים. הגורמים הדגישו כי החקירה פעילה כל הזמן ואין לה שום קשר לבחירות וכמובן לא מדובר בהתנכלות אישית או מפלגתית. הגורמים הדגישו כי אי אפשר לעכב חקירה בזמן בחירות.\nבתו של ליברמן\nבחודש ינואר אשתקד ביאח\"ה, כמה ימים לאחר\n.\n\t ב-1999 פורסם דו\"ח מבקר המדינה, שבו הצביע המבקר על חשד לעבירות על חוק מימון המפלגות במפלגת \"ישראל ביתנו\". בעקבות הדו\"ח, נפתחה חקירה בפברואר 2001, שבמסגרתה נחקר גם ליברמן.\nבמאי 2005 העבירה המשטרה את התיק לפרקליטות לצורך עיון וקבלת החלטה, אך אז הגיע חומר נוסף - חלקו מחיקור דין שנעשה בחו\"ל - והיועץ המשפטי לממשלה הורה למשטרה לפתוח את התיק מחדש. באפריל 2006 חודשה החקירה.\nבאפריל 2007\nבמשרדי היחידה הארצית לחקירות הונאה, כחשוד בקבלת כספים באופן בלתי חוקי מאיל ההון מרטין שלאף, הזכור גם כדמות המרכזית בפרשת סיריל קרן והכספים שהועברו לכאורה למשפחת שרון.\nיו\"ר \"ישראל ביתנו\" נחשד כי קיבל כסף שהועבר אליו דרך חשבונות פיקטיביים הרשומים בקפריסין, מבלי שדיווח עליהם.\nיש לציין כי במהלך המשא ומתן הקואליציוני הראשוני עם בין \"קדימה\" ל\"ישראל ביתנו\" לאחר הבחירות ב-2006, ביקש ליברמן לקבל לידיו את התיק לביטחון פנים. היועץ המשפטי לממשלה, מני מזוז,\nכי הוא לא יוכל להחזיק בתיק כל עוד מתנהלת נגדו חקירה פלילית.\nנגד ליברמן נוהל\n-\n\t שהופרדה מהחקירה הנוכחית - תיק שנסגר לפני כמה חודשים. במשטרה אמרו כי העיכוב בחקירה נבע מכך שנבצר מהמשטרה להגיע למסמכים שנתפסו אצל עורך דינו של חבר הכנסת - במשך שנה וחצי מאז שנלקחו."}
{"article_id": "0,7340,L-3390721,00.html", "header_title": "השר אביגדור ליברמן נחקר במשך שמונה שעות", "full_text": "יו\"ר \"ישראל ביתנו\", השר אביגדור ליברמן, נחקר היום (א') באזהרה במשרדי היחידה הארצית לחקירות הונאה (יאח\"ה) בבת-ים. הוא חשוד בקבלת כספים באופן בלתי חוקי מאיל ההון מרטין שלאף, הזכור גם כגיבור פרשת סיריל קרן והכספים שהועברו לכאורה למשפחת שרון. ליברמן נחקר במשך שמונה שעות.\nליברמן חשוד שקיבל כסף שהועבר אליו דרך חשבונות פיקטיביים הרשומים בקפריסין, מבלי שדיווח עליהם. חוקרי המשטרה דורשים ממנו לספק הסבר על הכספים הללו, ששימשו לפי החשד למימון קמפיין הבחירות האחרון של מפלגתו. במהלך החודשים האחרונים יצאו אנשי יאח\"ה לחיקור דין בקפריסין, כדי לתשאל עדים הקשורים לפרשה. בעקבות ממצאי החקירה אישר היועץ המשפטי לממשלה, מני מזוז, לחקור את השר.\nנגד ליברמן מתנהלת במקביל זה כמה שנים חקירה בעקבות דו\"ח מבקר\nהמדינה משנת 2000, ממנו עלה חשד לאי-סדרים כספיים במפלגה. בדו\"ח המבקר נכתב כי המפלגה \"קיבלה קו אשראי בבנק בארץ בערך של מיליון דולר. כביטחון לקו אשראי זה, שימשה ערבות בנקאית של בנק שמושבו בווינה. הבנק הווינאי קיבל כבטוחה נגדית להעמדת הערבות, ערבות אישית שהעמיד תושב חוץ\".\nלפני שנה בדיוק, במהלך המו\"מ הקואליציוני הראשוני עם בין \"קדימה\" ל\"ישראל ביתנו\", ביקש ליברמן לקבל לידיו את התיק לביטחון פנים. היועץ המשפטי לממשלה, מני מזוז,\nכי\n\t הוא לא יוכל להחזיק בתיק כל עוד מתנהלת נגדו חקירה פלילית. בחודשים האחרונים נמסר על \"ממצאים נוספים\" בעניינו של ליברמן - ואפשר שכעת נפתרה התעלומה.\nומה חושב על כל זה השר עצמו? \"במהלך השנה האחרונה הוא פנה ארבע פעמים ליועץ המשפטי בכתב ובעל פה בדרישה להיחקר במהירות על-מנת לסיים את הפרשה\", מזכירים דובריו. \"לכן הוא שמח שזומן לחקירה ומקווה שבכך הפרשה תבוא לסיומה בקרוב\"."}
{"article_id": "0,7340,L-3524332,00.html", "header_title": "ביהמ\"ש: \"במעשי ליברמן דבק יותר מגוון פלילי\"", "full_text": "- כך נכתב בהחלטת בית משפט המחוזי בתל-אביב היום (ה'), שדחה את ערעורו של השר לשעבר אביגדור ליברמן על הרשאת השימוש בחומרים שנתפסו במשרדיו של עורך דינו.\nליברמן חשוד שקיבל שוחד דרך חברת ייעוץ שבה עבדה בתו מיכל. נוסף לעבירת השוחד, חשוד ליברמן בעבירות של מרמה, הפרת אמונים ועבירות על חוק איסור הלבנת הון. במקביל לחקירת ליברמן ביחידה הארצית לחקירות הונאה בוצע חיפוש במספר משרדים, כולל במשרד עורך דינו, יואב מני. ליברמן ועורך הדין טענו כי על החומרים שנתפסו חל חיסיון עורך-דין-לקוח.\nהשופט ברוך שמואל דחה את הערר שהגישו ליברמן ובתו, וקבע שתוך 30 יום רשאית המשטרה לעיין במסמכים, אלא אם תתקבל החלטה אחרת כתוצאה מערעור של אחד הצדדים לבית המשפט העליון.\nזאת לאחר שבית משפט השלום קבע כי מסמכים שנתפסו במשרדו של עו\"ד מני אינם חסויים ולא יחול עליהם עוד חיסיון עו\"ד לקוח.\nלאחר קריאת החומר החסוי כתב בהחלטתו השופט שמואל כי השר לשעבר ליברמן \"מלא כרימון בטענות כלפי המדינה וסבור כי היא רודפת אותו ומנהלת כנגדו מסע צלב ואינה בוחלת באמצעים בניהול החקירה נגדו, וכל זאת מתוך מטרות פסולות. לטענתו זו הסיבה העיקרית שבגינה הוא אינו מסכים להסרת חיסיון עו\"ד-לקוח במסגרת החקירה המתנהלת נגדו.\n\"אני מרשה לעצמי לסבור קצת אחרת. קראתי בעיון את שני הנספחים הסודיים שהוצגו לעיוני. התמונה המצטיירת למקרא הנספחים הסודיים תמונה שעוגנה בתשתית ראייתית ולא בהכרח במידעים\", סיכם השופט. בית המשפט קבע עוד כי מאחד הנספחים הסודיים עולה כי עו\"ד מני ביצע מעשים שיש בהם כדי לחרוג מהיקף השירות המשפטי הרגיל או המקובל שאותו אמור לתת פרקליט ללקוחו, עד כדי מעורבות לכאורה בפלילים באופן שמצדיק את הסרת החיסיון.\nמלשכתו של ליברמן נמסר בתגובה: \"בית המשפט עיכב את ביצוע ההחלטה ב-30 יום ביוזמתו, על מנת שח\"כ ליברמן יוכל לקרוא ולעיין בחומר. ח\"כ ליברמן נמצא כעת בחו\"ל, וכאשר יחזור ויילמד את החומר, יגיב בהתאם\".\nעו\"ד ירון קוסטליץ, המייצג את ליברמן, אמר בתגובה: \"השאלה שעמדה להכרעת בית המשפט אינה נקודתית של ליברמן ועורך דינו, אלא שאלה עקרונית כללית, הנוגעת לכל אזרח במדינה ולזכות לחיסיון יחסיו עם עורך דינו. לא בכדי לשכת עורכי הדין ביקשה להצטרף לערעור וטענה שאין למסור את המסמכים למשטרה, משום שיש בכך פגיעה בעקרון החשוב של החיסיון\".\nבחודש ינואר\n,\n\t בתו של השר לשעבר, ביחידה הארצית לחקירות הונאה בבת-ים, בחשד שהייתה מעורבת בפרשיית שחיתות. חקירתה ארכה כשש שעות. באחרונה חלה תפנית בחקירה, כאשר חוקרי המשטרה איתרו חשבונות בנק בבעלות מיכל ליברמן בארץ ובחו\"ל. להערכת המשטרה, מאות אלפי שקלים הועברו לאותם חשבונות. על-פי החשד מדובר בכספי שוחד שקיבל ליברמן מאנשי עסקים.\nב-1999 פורסם דו\"ח מבקר המדינה, שבו הצביע המבקר על חשד לעבירות על חוק מימון המפלגות במפלגת \"ישראל ביתנו\". בעקבות הדו\"ח, נפתחה חקירה בפברואר 2001, שבמסגרתה נחקר גם ליברמן.\nבמאי 2005 העבירה המשטרה את התיק לפרקליטות לצורך עיון וקבלת החלטה, אך אז הגיע חומר נוסף - חלקו מחיקור דין שנעשה בחו\"ל - והיועץ המשפטי לממשלה הורה למשטרה לפתוח את התיק מחדש. באפריל 2006 חודשה החקירה.\nבאפריל אשתקד\nבאזהרה במשרדי היחידה הארצית לחקירות הונאה, כחשוד בקבלת כספים באופן בלתי חוקי מאיל ההון מרטין שלאף, הזכור גם כדמות המרכזית בפרשת סיריל קרן והכספים שהועברו לכאורה למשפחת שרון. יו\"ר \"ישראל ביתנו\" נחשד כי קיבל כסף שהועבר אליו דרך חשבונות פיקטיביים הרשומים בקפריסין, מבלי שדיווח עליהם."}
{"article_id": "0,7340,L-3683456,00.html", "header_title": "ריבלין בדרך לכס היו\"ר: הג'ינסים יוחזרו לכנסת", "full_text": ": יו\"ר הכנסת המיועד, ח\"כ ראובן ריבלין, אמר היום (ב') בשיחה עם ynet כי בכוונתו לבטל את\nכניסה למשכן הכנסת למי שלובש מכנסי ג'ינס. אם לא יהיו הפתעות, צפוי ריבלין לשוב לתפקיד אותו מילא בכנסת ה-16.\nאת ההחלטה האוסרת על כניסה עם ג'ינסים למשכן קיבלה יו\"ר הכנסת היוצאת, ח\"כ דליה איציק מקדימה. ההחלטה של איציק עוררה לא מעט סערות, ולא מעט אורחים ואזרחים\nנאלצו לראות את המשכן רק מבחוץ.\nכל השאר משני. נקווה שריבלין יחזיר את הג'ינסים כדי שנוכל להוציא אותם סוף כל סוף מהבוידעם\".\nיש לציין כי בימים האחרונים הקל מעט משמר הכנסת בנוהל, ואיפשר במספר מקרים כניסה עם ג'ינס למשכן.\nפרט לכך התייחס ריבלין לתפקיד לו הוא צפוי להיבחר: \"יש בי שמחה והתרגשות רבה לקראת תפקיד זה, ואני מקווה שגם הכנסת, על כל חלקיה, תתן בי אמונה. משימתי הראשונה והחשובה ביותר, אם אבחר, היא להחזיר את איתנותה של הכנסת ואת מעמדה בציבור. יש להנהיג קוד אתי חסר פשרות בכל הנוגע להתנהלותם של חברי הכנסת, כדי שתופעות שליליות שהיינו עדים להם בשנים האחרונות לא יחזרו על עצמן\"."}
{"article_id": "0,7340,L-3694864,00.html", "header_title": "ליברמן: אם נאבד את החוץ, אנחנו בחוץ", "full_text": "ראש הממשלה המיועד, בנימין נתניהו, מנסה למצוא פתרון יצירתי כדי לרצות את סילבן שלום, אולם בישראל ביתנו מזהירים: לא על חשבוננו.\nבעקבות שמועות שנפוצו במערכת הפוליטית, על כך שנתניהו שוקל להשיב את תיק החוץ לליכוד אם אביגדור ליברמן ייאלץ להתפטר בעקבות החקירה נגדו, מיהרו בישראל ביתנו להבהיר הבוקר (יום ג') כי שר החוץ המיועד מתכוון להשלים קדנציה בתפקיד. השמועות הוכחשו על-ידי לשכתו של שלום.\n\"מי שבונה על כך שליברמן יודח עקב חקירה, עליו לקחת בחשבון שזה ייקח לפחות 13 שנה\", טענה דוברת המפלגה והצביעה על כך שחקירתו של ליברמן החלה עוד ב-1996.\nבקבלת כספים באופן בלתי חוקי מאיל ההון מרטין שלאף. בנוסף, מתנהלת חקירה בחשד\nבישראל ביתנו.\nבישראל ביתנו קובלים על כך שבכירים בליכוד - לפי ספקולציות ודיווחים שונים - מניחים שתיק החוץ יתפנה בקרוב, וטוענים כי הנחה זו \"פוגעת קשות בסיכויי ממשלת נתניהו לתפקד, עוד לפני שהיא הוקמה. בכל מקרה, אם תיק החוץ חוזר לליכוד, אז ישראל ביתנו חוזרת לאופוזיציה\".\nשעות ספורות לפני השבעת הממשלה החדשה במליאת הכנסת, צפוי נתניהו להיפגש הבוקר עם שלום בניסיון להגיע להסכמות בנוגע למעמדו של בכיר הליכוד. מינויו של\nמצמצם עוד יותר את סיכויו של סילבן שלום לקבל תפקיד בכיר סביב שולחן הממשלה.\nבמגעי התיווך בין נתניהו לשלום היו מעורבים בימים האחרונים ארבעה אישים שונים, בהם יו\"ר הכנסת החדש, ראובן ריבלין.  בתום התייעצויות קדחתניות שערך בכנסת, החליט לבסוף שלום לעזוב את המשכן מבלי להשיב להצעות שהעביר אליו נתניהו. \"קרא לי או שאני הולך\" היה המסר של שלום לנתניהו טרם יצא את המשכן.\nבינתיים, ממשיכים בקדימה להערים קשיים על\n.\n\t אחרי שבמפלגת השלטון היוצאת דאגו לכך שההצבעה על הממשלה תהיה שמית, כדי\n,\n\t דורש יו\"ר סיעת קדימה, ח\"כ יואל חסון,\nלדחות את מועד השבעת הממשלה שמתוכנן להערב.\nחסון שלח מכתב ליו\"ר הכנסת הטרי, ראובן ריבלין, ודרש לדחות את ההשבעה בטענה כי ההסכמים הקואליציוניים לא הוגשו למזכירות הכנסת במועדים הנדרשים על פי חוק. \"נראה שסיעות הליכוד ויהדות התורה הגיעו כבר להסכם קואליציוני וקיים חשש כבד כי ההסכם לא נחתם או לא הועבר למזכירות הכנסת, אך ורק במטרה להימנע מדחיית המועד לכינון ממשלה\", כתב.\nעם זאת, היועצת המשפטית לכנסת, עו\"ד נורית אלשטיין, חיברה חוות דעת הקובעת כי אין מניעה לדחיית מועד השבעת הממשלה."}
{"article_id": "0,7340,L-3680170,00.html", "header_title": "\"פרידמן שר מטעם ליברמן? נתניהו לא מתלהב\"", "full_text": "ראש הממשלה המיועד בנימין נתניהו מדגיש בכל עת את\n,\n\t אך נראה שעד שיגיע אליהם, ייאלץ לגבור על מכשולים לא פשוטים כדי להרכיב את הממשלה. אחד המוקשים הוא תיק המשפטים, אותו מבקש אביגדור ליברמן עבור השר דניאל פרידמן. גורמים בליכוד אמרו אמש (יום ב') ל-ynet כי נתניהו \"מבין את הבעייתיות\" במינוי כזה.\nהגורמים ששוחחו בימים האחרונים עם יו\"ר הליכוד, התרשמו כי הוא מבין את המשמעויות של העברת תיק המשפטים לישראל ביתנו, ואת חומרת העימות שעשוי להיווצר עם מערכת המשפט במקרה שפרופ' פרידמן ישאר בתפקידו.\nעל פי הגורמים, המתנגדים להפקדת התיק אצל ישראל ביתנו, נתניהו רמז כי הוא לא נכנע עדיין לדרישה זו - וייתכן שיודיע לליברמן ששר המשפטים יבוא מהליכוד.\n\"הרושם הוא שלנתניהו לא נוח עם הדרישה\", אמרו הגורמים. \"ליברמן עומד בפני חקירות, ולנתניהו ברור שזה בעייתי שישראל ביתנו תזכה גם בתיק המשפטים וגם במשרד לביטחון פנים\". עם זאת, הגורמים בליכוד ציינו כי \"המפתח הוא הכוח הפוליטי של ישראל ביתנו, והרכב הממשלה. אם מפלגת העבודה תצטרף, זה יהיה סיפור אחר לגמרי. בכל מקרה, ספק רב אם נתניהו צריך להסתבך עם מערכת המשפט על ההתחלה\".\nזירה נוספת במאבק קשורה למאבקים הפנימיים בליכוד. מקורבים לנתניהו אמרו אמש ל-ynet כי ח\"כ סילבן שלום החל להפעיל לחץ מאסיבי באמצעות פעילי שטח. הפעילים התומכים בשלום באו אתמול למשכן הכנסת, התייצבו בפתח ישיבת הסיעה, שוחחו עם חברי כנסת וגם עם כמה מיועציו של נתניהו, ודרשו מהם לדאוג לכך ששלום ימונה לשר החוץ.\nמקורבים ליו\"ר הליכוד אמרו כי קיבלו מסרים לפיהם \"שלום מאיים שזה או תיק החוץ, או כלום. הם הבהירו כי אסור לפגוע בסילבן\". על פי גרסה אחרת, למשוואה צורף גם תיק האוצר, כאלטרנטיבה. לפי שעה, בליכוד יש המעריכים כי בשל האילוצים הקואליציוניים והדרישות של ליברמן לתיקי החוץ והמשפטים, ייתכן ששלום יוצע להתמנות לשר התמ\"ת ולתפקיד ממלא מקום ראש הממשלה - ממש כמו אהוד אולמרט בממשלת שרון לאחר בחירות 2003.\nבצד השני של המתרס הפוליטי, הרוחות סוערות: יו\"ר מפלגת העבודה, אהוד ברק, הגביר גם הוא את\nבצורך להיכנס לממשלה. בליכוד אומרים כי ברק העביר מסרים לנתניהו לפיהם ביכולתו להשיג את הסכמת מרכז העבודה לכך.\nעם זאת, נתניהו נשמע במהלך יום האתמול פסימי לגבי האפשרות שהעבודה תצטרף, לנוכח ההתנגדות העזה בקרב אנשי השטח ורוב בכירי המפלגה - ועדיין למקורביו אמר שבכוונתו \"למצות עד הסוף את המהלך לצירוף העבודה\". בימים הקרובים, צפויים יו\"ר הליכוד ויו\"ר העבודה להיפגש שוב.\nאמש דווח כי ברק ביקש מנשיא המדינה, שמעון פרס, לשכנע את אנשי המפלגה להצטרף לקואליציה. לשכת ברק הכחישה את הדברים נחרצות, אך מבית הנשיא נמסר כי \"גורמים פוליטיים ממפלגות שונות ביקשו לשוחח עם הנשיא וביקשו את עזרתו להרכבת ממשלת אחדות. מדובר בגורמים מכל המפלגות. עמדתו של הנשיא ידועה: הוא הבהיר כי הוא חושב שיש צורך בממשלת אחדות, והוא פועל לסייע כמה שאפשר\". בבית הנשיא הכחישו כי הוזמנו פעילים פוליטיים של מפלגת העבודה לשיחות עם הנשיא.\nבתוך כך, במשא ומתן הקואליציוני בין הליכוד למפלגות הימין נרשמה אתמול התקדמות קלה. יו\"ר צוות המו\"מ של הליכוד, ח\"כ גדעון סער, דן עם נציגי מפלגות הימין על שינוי שיטת הממשל. בשיחות הושגו כמה הבנות לייצוב השלטון, אולם עושה רושם כי התוכנית הגדולה לשינוי נגנזה משיקולים קואליציוניים.\nהשותפות העתידיות סיכמו לתקן את חוק יסוד: משק המדינה, כך שהעברת הצעות חוק תקציביות פרטיות תתאפשר רק ברוב של 55 ח\"כים - במקום 50 כיום.\nעוד הוחלט לחזק את מוסד האי-אמון הקונסטיטציוני, כך שממשלה תמשיך לכהן גם אם עברה הצעת אי-אמון וגם אם חבר הכנסת שעליו הוטלה הרכבת הממשלה, נכשל במאמציו להקים ממשלה חדשה. סוכם גם לבחון שינויים נוספים.\nגם בתחום דת ומדינה חלה התקדמות והתקרבות בין הצדדים, לאחר ש\n.\n\t אחרי הפגישה אמר ליברמן כי הוא מאמין שניתן יהיה להגיע להבנות. \"מאוד קשה במשא ומתן קואליציוני לנסח חוקה למדינת ישראל\", סיכם גורם בליכוד. \"מתעסקים כעת עם המון דברים, אך עושה רושם שיש המון רצון טוב בימין. הם רוצים ללכת למהלכים ולבצע אותם. מה שחשוב בסוף, זה האם יהיו מנגנונים שיבטיחו את הפעולה של הממשלה\"."}
{"article_id": "0,7340,L-3694766,00.html", "header_title": "שטייניץ יהיה שר האוצר; נתניהו ייפגש עם שלום", "full_text": "ראש הממשלה המיועד, בנימין נתניהו, נפגש הלילה (יום ג') עם ח\"כ יובל שטייניץ ומינה אותו לתפקיד שר האוצר בממשלתו.\nואולם, בלשכת ראש הממשלה המיועד מיהרו להבהיר כי שטייניץ יעבוד תחת פיקוחו של נתניהו, אשר יהיה אחראי לאסטרטגיה הכלכלית של מדינת ישראל ויעמוד בראש הקבינט הכלכלי-חברתי.\n\"אני רואה במינוי הבעת אמון עצומה. אחת המטלות הגדולות העומדות בפנינו היא להתמודד עם המשבר הכלכלי ואנו נעשה זאת. ראש הממשלה יעמוד בראש הקבינט הכלכלי-חברתי ואנו נעבוד בשיתוף פעולה הדוק. יש בינינו עשר שנים של עבודה משותפת, נעשה זאת בשכל ובנחישות. אני מאוד גאה באמון שניתן בי\", אמר שטייניץ, הנחשב לאחד ממקורביו של נתניהו, בצאתו מהפגישה.\nמקורביו של נתניהו אמרו כי \"ראש הממשלה המיועד יפקח על המדיניות המאקרו-כלכלית של הממשלה, אך בתור ראש ממשלה הוא אינו יכול לנהל את משרד האוצר ביום יום ולשם כך נועד המינוי של שטייניץ\". המקורבים העריכו כי מבחינה אסטרטגית נתניהו החליט שלא לשמש כשר אוצר כדי שלא יהיה נתון להתקפות ולחצים תמידיים מצד גורמים שונים וכי שטייניץ ישמש למעשה כמעין \"בלם\".\nמינויו של שייטניץ למשרד האוצר מצמצם עוד יותר את סיכויו של סילבן שלום לקבל תפקיד בכיר סביב שולחן הממשלה. נתניהו צפוי להיפגש הבוקר עם שלום בניסיון ולהגיע להסכמות בנוגע למעמדו של בכיר הליכוד, וכל זאת שעות ספורות לפני השבעת הממשלה החדשה במליאת הכנסת. הלילה הוציאה לשכת נתניהו מסר, אולי בניסיון להרגיע את המתיחות, כי השניים, ולפיה גם שטייניץ וגם שלום צפויים לקבל תפקידי \"שרים בכירים\".\nבתום התייעצויות קדחתניות שערך בכנסת, החליט לבסוף שלום לעזוב את המשכן מבלי להשיב להצעות שהעביר אליו נתניהו. זאת, לאחר שלא זומן לשיחה עם ראש הממשלה המיועד. \"קרא לי או שאני הולך\" היה המסר של שלום לנתניהו טרם יצא את המשכן. לבסוף, סיכמו השניים להיפגש הבוקר ב-11:00 ולדון במעמדו של שלום.\nבמגעי התיווך בין נתניהו לשלום היו מעורבים בימים האחרונים ארבעה אישים שונים, בהם\n.\n\t בכיר בלשכת נתניהו אמר ל-ynet מוקדם יותר כי הוא אופטימי לגבי האפשרות להגיע להבנות. \"הצענו לסילבן שלום הצעה רצינית, ואנחנו מעריכים שבסופו של דבר ניתן יהיה לגשר על חילוקי הדעות\", אמר.\nמצעד השרים וסגני השרים מהליכוד ללשכתו של נתניהו נמשך לאורך שעות הערב ועד לשעות הקטנות של הלילה. המאמץ לרצות את בכירי המפלגה הניב \"תשואה\" של 30 שרים בממשלה החדשה - הגדולה בממשלות ישראל. נתניהו אמר הלילה בשיחות סגורות כי הוא שבע רצון מהרכב המטבחון המדיני-ביטחוני המתגבש, אשר יכלול אותו ואת השרים ברק, ליברמן, בן-אליעזר, יעלון, מרידור ובגין וייתכן שגם את סילבן שלום. \"צריך לשים לב לאיכות האנשים שירכיבו את הגוף שיקבל בשנים האחרונות את ההחלטות הגורליות ביותר עבור מדינות ישראל\", אמר.\nמונה לסגן ראש הממשלה, ושר הממונה על שירותי המודיעין והוועדה לאנרגיה אטומית. כמו כן, יכהן מרידור כחבר בקבינט לביטחון לאומי ויהיה חבר המטבחון המצומצם - שהפך כבר מצומצם הרבה פחות. \"ראש הממשלה ביקש שאעמוד בראש משרד שיוקם, והסכמתי לקבל את התיק הזה. אני עוסק הרבה שנים בנושאים האלה\", אמר מרידור בצאתו מהפגישה עם נתניהו. \"לו ניתן היה להקים ממשלה קטנה יותר היה עדיף, אך המציאות הכריחה אותנו לפעול כך\".\nעוד בכירים שקיבלו מינויים:\nיכהן כשר ללא תיק, יהיה חבר בקבינט המדיני-ביטחוני ובמטבחון; ח\"כ\nתכהן כסגנית שר לענייני גימלאים; ח\"כ\nישמש סגן שר במשרד לפיתוח הנגב והגליל ויהיה כפוף לנתניהו אשר יחזיק בתיק. \"אני מרוצה בנסיבות הקיימות והמציאות שנוצרה\", אמר קרא בתום פגישתו עם ראש הממשלה המיועד.\nבמהלך יום האתמול מסר נתניהו לחברים נוספים בסיעתו על תפקידיהם בממשלה:\nיהיה השר לנושאים אסטרטגיים ויכהן גם כמשנה לראש הממשלה. בנוסף,\nיהיה יעלון חבר הקבינט המדיני-ביטחוני, חבר המטבחון המצומצם, וממונה על המועצה לביטחון לאומי.\nקיבל את תיק התחבורה ו\nיהיה\n.\n\t על-פי סיכומים שהשיג נתניהו - יקבל סער סגן שר מיהדות התורה, עמה צפויים המגעים להימשך גם הבוקר. סער אף יהיה חבר בקבינט המדיני-ביטחוני;\nיהיה שר התקשורת;\n- השר להגנת הסביבה, השר להגנת הסביבה, השר המקשר בין הממשלה לכנסת ונציג הממשלה בועודה לבחירת שופטים;\nהיא\nהבאה, וגם משקיפה בקבינט;\nיכהן כשר ללא תיק הממונה על שיפור השירות הממשלתי לאזרח;\nיהיה שר ללא תיק, ו\nסגנית שר - שתטפל במעמד הצעירים והנשים."}
{"article_id": "0,7340,L-3580779,00.html", "header_title": "מזוז סגר את \"התיק הראשון\" נגד ליברמן", "full_text": "שבועיים לאחר שח\"כ אביגדור ליברמן\nנגד היועץ המשפטי לממשלה, הודיע היום (ב') מני מזוז כי הוא החליט לגנוז את התיק בו ליברמן היה חשוד בעבירות על חוק מימון המפלגות וכן בעבירות של מרמה והפרת אמונים ורישום כוזב במסמכי תאגיד -בנוגע למפלגת \"ישראל ביתנו\". התיק השני, בו נבדק חשד לעבירות של שוחד, מרמה והפרת אמונים, עדיין פתוח.\nבמכתב ששלח עוזרו של היועץ המשפטי לממשלה, עו\"ד רן ניזרי, לעו\"ד ירון קוסטליץ המייצג את ליברמן נכתב כי התיק נגנז בעקבות היעדר ראיות מספיקות לכתב אישום.\nעו\"ד ניזרי כתב כי מאז אפריל 2006, אז הודיעו לליברמן כי בעקבות חומרים חדשים שהגיעו לידי רשויות החוק מתנהלים נגדו הליכי חקירה בחשדות חדשים, קיימו היועץ המשפטי לממשלה ופרקליט המדינה ישיבות עדכון תקופתיות בנושא. במסגרת הישיבות, נמסרו עדכונים מהמשטרה באשר להתקדמות החקירה ואף נבחנה מעת לעת האפשרות לפיצול החקירות, כך שניתן יהיה לקבל החלטה באשר לחשדות הישנים בתיק החקירה שנפתח ב-2001.\nלבסוף, הדגיש ניזרי, כי מדובר בחשדות משמעותיים לביצוע עבירות חמורות על ידי ליברמן וכי מרכיב משמעותי של החקירה מתבצע באמצעות חיקורי דין בחו\"ל במדינות שונות, חיקורים שעורכים זמן ולפיכך לא ניתן בשלב זה להעריך מתי תסתיים החקירה. \"עם זאת נעשה מאמץ על ידי הגורמים העוסקים בעניין לזרז את הטיפול בתיק ולכשיושלמו הליכי החקירה וקבלת החלטה בעניין, נעדכנכם\", כתב עוזרו של מזוז.\nלפני כעשר שנים נפתחה החקירה נגד ליברמן בחשד לעבירות מימון בחירות, שהחלה בעקבות דו\"ח מבקר המדינה. ליברמן נחשד כי המפלגה שהוא עומד בראשה, ישראל ביתנו, קיבלה אשראי קבוע מבנק ישראלי בסכום של מיליון דולר. כביטחון לסכום שימשה ערבות בנקאית מבנק בוינה - שקיבל ערבות מתושב חוץ.\nב-2005, הועבר התיק מהמשטרה לפרקליטות, אולם אז הגיע מידע חדש, בעקבותיו נפתחה החקירה הנוספת על עבירות חמורות הרבה יותר: קבלת שוחד, מרמה והפרת אמונים, הלבנת הון ורישום כוזב במסמכי תאגיד. על-פי חשד המשטרה, קיבל ליברמן מיליוני דולרים כשוחד מאנשי עסקים, בהם מרטין שלאף ומיכאל צ'רנוי, דרך חשבונות בנק פיקטיביים בחו\"ל. כספים אלו שימשו לכאורה למימון קמפיינים פוליטיים, בתמורה לקידום ענייניהם של המשחדים. בפרשה זו גם\n,\n\t מיכל, בחשד שפתחה חברת קש\nעו\"ד קוסטליץ אמר בתגובה: \"היועץ המשפטי לממשלה סגר סוף סוף את תיק החקירה, שנים רבות לאחר שהיה פתוח. אנו סמוכים ובטוחים שכך תהיה התוצאה גם בחקירת התיק השני שעדיין נמשכת, ומקווים שלא יעבור אותו פרק זמן עד להחלטה בעניין\".\nסמפכ\"ל המשטרה לשעבר, ח\"כ יצחק אהרונוביץ' (ישראל ביתנו), בירך על החלטה ואמר כי \"החלטת מזוז שמה קץ לעינוי דין מיותר שנמשך כעשר שנים. אני מקווה ומאמין שגורל התיק השני יהיה זהה לראשון\"."}
{"article_id": "0,7340,L-3460608,00.html", "header_title": "קורבנות נוהל הג'ינס: סאבלימינל והנכה", "full_text": "נוהל הג'ינס שנאכף מאז שבה הכנסת מפגרת הקיץ גבה היום (ג) שני \"קורבנות\": הזמר סאבלימינל ואחד ממנהיגי הנכים, שמעון יאיר. השניים הגיעו לכנסת אך לא הורשו להיכנס עקב לבושם.\nיאיר, שדורש לבטל לאלתר את הנוהל לגבי נכים, מתהלך בעזרת קביים. הבוקר הגיע למשכן הכנסת לצורך פעילות פרלמנטרית, לבוש במכנסי ג'ינס בשל בעיות רפואיות מהן הוא סובל: \"אני מתהלך באופן קבוע בעזרת מכשירים אורטופדיים מברזל - כך שאני לא יכול ללבוש מכנסיים שאינם מכנסי ג'ינס מאחר והם נקרעים לי כאשר אני יושב\", סיפר. ואולם, סדרני הכנסת מנעו את כניסתו לכנסת ועכבו אותו בכניסה למשכן. \"מה שעשו לי היום זו השפלה\", אמר, \"גם כאבו לי הרגליים בזמן שעוכבתי\".\nגם הזמר סאבלימינל עוכב היום בכניסה לכנסת משום שהגיע בג'ינס. סאבלימינל הוזמן לכנסת על-ידי יו\"ר השדולה לבטיחות בדרכים, ח\"כ גלעד ארדן, במסגרת\n.\n\t לאחר שעוכב, ובעקבות התערבות של ח\"כ ארדן הוכנס סאבלימינל לכנסת בליווי סדרן. סאבלימינל אמר ל-ynet: \"אני חושב שזה נכון שבמקום מכובד כזה לא יבואו עם ג'ינסים. אם היו מודיעים לי על זה מראש, זה היה מגניב\".\nגם נכדו של שר הבריאות, יעקב בן יזרי, נפגע היום מהנוהל. הנכד עוכב דקות ארוכות בכניסה למזנון הח\"כים בכנסת לאחר שהגיע לבוש בג'ינס. בסופו של דבר הושג אישור מיוחד עבורו והוא הוכנס למזנון.\nמנכ\"ל הכנסת, אבי בלשניקוב, הגיב על עיכובו של שמעון יאיר: \"כאשר שמעתי על עיכובו של מר יאיר ניגשתי אישית לכניסת הכנסת והכנסתי אותו\". לדברי בלשניקוב, \"נתתי לו אישור רשמי להיכנס לכנסת באופן קבוע עם מכנסי ג'ינס בגלל המגבלות הרפואית שלו - וכך יהיה עם כל מי שיש לו בעיה רפואית כזו או אחרת\".\nמאז הודק הפיקוח על \"נוהל הג'ינס\", התבטאה יו\"ר הכנסת דליה איציק רק פעם אחת בעניין.\nהדפה איציק את הביקורת שנמתחה עליה בעניין: \"הכנסת היא הבית של העם וזה כבודו של העם, וככה זה עובד בכל הפרלמנטים בעולם. שאף אחד לא יטיף לי מוסר על מה שאני עושה כאן. אני משוכנעת שצורה ותוכן הם חיבור נכון ואני יכולה להגיד לך שאני מקבלת אין ספור תגובות חיובית על המהלך. אין כאן יותר נעלי בית, נעלי ים ומכנסי ספורט. יתרגלו לזה\"."}
{"article_id": "0,7340,L-3242840,00.html", "header_title": "מזוז פסק: ליברמן לא יוכל להיות שר לביטחון פנים", "full_text": "היועץ המשפטי לממשלה, מני מזוז, קבע אמש (יום א') כי כל עוד מתנהלת חקירה משטרתית נגד אביגדור ליברמן, לא יוכל יו\"ר ישראל ביתנו לשמש כשר לביטחון פנים, השר הממונה על זרועות אכיפת החוק ובראשן המשטרה. בקדימה מעריכים כי המועמד המוביל לתפקיד הוא ח\"כ אבי דיכטר.\nהיועץ מזוז מסר את חוות הדעת לראש הממשלה בפועל אהוד אולמרט על רקע המגעים הקואליציוניים להרכבת ממשלה. ההחלטה תוחבת מקלות בגלגלי המשא ומתן הקואליציוני בין ישראל ביתנו לקדימה, במסגרתו חשקה מפלגתו של ליברמן את התיק הבכיר.\nמאז הבחירות מקיים מזוז שיחות שוטפות עם אולמרט בכל מקום שבו נדרשת התערבותו בשאלות הנוגעות למשא ומתן הקואליציוני. בד בבד, הקפיד מזוז באחרונה להתעדכן, יחד עם פרקליט המדינה ערן שנדר, בכל שלבי החקירה נגד ליברמן.\nמהמשטרה הובהר לשניים כי החקירה טרם הסתיימה. לפיכך, ובהתחשב בחשדות נגד ליברמן, קבע מזוז כי זה האחרון, לא יוכל לשמש כשר לביטחון פנים עד תום החקירה נגדו.\nהחקירה נגד ליברמן מתנהלת בפרשת עמותות \"ישראל ביתנו\" הנמשכת כבר כמה שנים. החקירה החלה בעקבות דו\"ח מבקר המדינה בשנת 2000, ממנו עלה חשד לאי-סדרים כספיים במפלגה. בדו\"ח המבקר נכתב כי המפלגה \"קיבלה קו אשראי בבנק בארץ בערך של מיליון דולר. כביטחון לקו אשראי זה, שימשה ערבות בנקאית של בנק שמושבו בווינה. הבנק הווינאי קיבל כבטוחה נגדית להעמדת הערבות, ערבות אישית שהעמיד תושב חוץ\". אותו תושב חוץ הוא כנראה אזרח אוסטרי.\nליברמן הגיב להחלטה ואמר: \"לא קיבלתי שום הודעה רשמית בנושא, אך אם זה נכון כולם יודעים שזהו מהלך פוליטי וזה נמשך ככה מאז הצלחתנו בבחירות. אופי ההתנהלות בנושא מסקרן, מגוחך ונמשך כבר עשר שנים. אולמרט חייב להוכיח את מנהיגותו ולעשות את הדבר הנכון במינויי לשר לביטחון הפנים\".\nגורם בכיר בישראל ביתנו אמר כי \"המפלגה לא קיבלה שום תשובה ברורה מקדימה בתחום המדיני, בנושא עליה וקליטה, ובתחום התיקים. יש מכלול של דברים שאנחנו לא יכולים להסכים איתם, כמו אי הורדת ישובים. לא נוכל לקבל את המצע המדיני ולא נסכים אם נושאי העליה והקליטה ידחקו לסוף הרשימה. לא נסכים לפגיעה בקצבאות הילדים לילד הראשון והשני. הימים הקריטיים זה שני ושלישי. ההערכה היא שבין שלישי לרביעי נוכל לדעת אם אנחנו מצטרפים או לא לממשלה\".\nליברמן, השוהה בסינגפור, אמר בשיחות סגורות: \"אין לי מושג איזו חקירה מונעת ממני להיות השר לביטחון הפנים. עורכי הדין שלי לא קיבלו שום פניה מפרלקיטות המדינה או מלשכת היועץ המשפטי לממשלה\". ליברמן העריך כי עוד השבוע תתקיים פגישה בינו ובין אולמרט.\nביום שבת נודע כי בעוד המשא ומתן עם העבודה מתקדם ונמצא על סף סגירה, מסתמן משבר במגעים עם ישראל ביתנו, שהודיעה כי היא מתנגדת לאמור בטיוטת קווי היסוד בנוגע לפינוי יישובים. סלע המחלוקת הוא סעיף 3 בטיוטת קווי היסוד, המדבר על כך ש\"שטח ישראל, שגבולה יקבע על ידי הממשלה, יחייב צמצום שטחי ההתיישבות הישראלית ביהודה ובשומרון\".\nבהודעת שפרסמה ישראל ביתנו נאמר: \"סיעתנו מתנגדת להתייחסות בקווי היסוד המדיניים הנוגעים לצמצום ההתיישבות הישראלית ביהודה ושומרון ודורשת שכל פעולה לעיצוב גבולות הקבע של ישראל תהיה בהתאם למציאות הדמוגרפית כדי להבטיח את מדינת ישראל כמדינה יהודית עם רוב יהודי. ישראל ביתנו לא תסכים לאמור בסעיף 3 לטיוטת קווי היסוד\".\nחבר הכנסת יורי שטרן, אמר ל-ynet: \"הם העבירו לנו את הטיוטה שהם ניסחו. אנחנו לא רואים שום הגיון בהתחייבות מראש לפנות ישובים, אם זה לא תמורת הישגים אחרים. צעד כזה ישמיט עוד קלפים שיש לנו במשא ומתן\".\nלדברי שטרן, \"יש גם דברים אחרים שמפריעים לנו. סעיף העליה הוא האחרון בטיוטה, ואין התייחסות לעולים ולבעיות שלהם. אין גם התייחסות לנישואים אזרחיים. קווי יסוד כאלה לא יכולים להיות קווי יסוד לממשלה רחבה. הם ויתרו כנראה לאגודה ולש\"ס, על חשבון העולים וההתיישבות. על-פי קווי היסוד האלה, קשה לי לראות אותנו בממשלה הבאה. אם הם רוצים אותנו בממשלה, ואני חושב שיש הרבה סיבות כן לרצות, הם צריכים ללכת לקראתנו. זה לא יכול להיות בצורה כזו\"."}
{"article_id": "0,7340,L-3457432,00.html", "header_title": "עוזר פרלמנטרי בג'ינס? לא במשכן", "full_text": "הנחיות יו\"ר הכנסת, דליה איציק, שלא להיכנס למשכן הכנסת בג'ינס לכנסת מעוררות סערה כבר ביום הראשון למושב. הבוקר (יום ב') עוכב בכניסה למשכן הכנסת, עמית בן צור, עוזרה הפרלמנטרי של ח\"כ שלי יחימוביץ'. ומה היה חטאו של בן צור? הוא הגיע לכנסת בג'ינס. ל-ynet נודע כי עוזר פרלמנטרי נוסף שהגיע בג'ינס לכנסת לא הוכנס למשכן, ונשלח לביתו.\nח\"כ יחימוביץ', שזעמה על כך, התקשרה למנכ\"ל הכנסת ודרשה לאפשר את כניסתו של בן צור לעבודתו במשכן. לאחר שעוכב מספר דקות בכניסה הצליחה יחימוביץ' להשיג את מבוקשה ובן צור נכנס למשכן.\n\"העוזר הפרלנמטרי שלי הוא מהעוזרים הטובים ביותר בכנסת. הוא כלכלן ואיש חינוך, ומקדיש את חייו לעבודה למען הציבור. חבר הכנסת ליצמן אף מכנה אותו 'הח\"כ ה-20 של ועדת כספים'. הרעיון שלא ייתנו לו להיכנס למשכן בגלל סוג הבד ממנו עשויים מכנסיו, הוא רעיון הזוי\", אומרת יחימוביץ'.\nיחימוביץ' הביעה זעם על ההנחיות החדשות של איציק: \"הגיע הזמן להפסיק להתעסק בעניינים טפלים ושוליים במשכן הכנסת, כמו סוג המכנסיים, סידורי פרחים, החלפות שטיחים, והרמות כוסית מיותרות שלרגע אפשר להתבלבל ולחשוב על פי מספרן שאנחנו נמצאים בפאב. אני מציעה ליו\"ר הכנסת לעסוק בעניינים שבמהות ובתוכן. הציבור יעריך את הכנסת לא בגלל סידורי הפרחים, או מכנסי הבד, אלא בגלל עשייה רצינית ומשמעותית\".\nבן צור עצמו סיפר: \"הרגשתי שמתעסקים במכנסיים שאני לובש ולא בעבודה הרצינית על תקציב המדינה וחוק ההסדרים. אני מעדיף להתעסק במהות ולא בלבוש חיצוני\". עוזר פרלמנטרי אחר, שהעדיף להישאר בעילום שם, אמר: \"לפני שאוסרים עלינו לבוא בג'ינס לכנסת ראוי שחברי הכנסת עצמם לא יבואו בג'ינס. במקום להתעסק בבעיות האמיתיות של בית המחוקקים דליה איציק מתעסקת בזוטות, זה מביך\".\nח\"כ צבי הנדל שמגיע מפעם לפעם לכנסת בג'ינס אמר ל-ynet: \"מי שמגיע לכנסת צריך להיות לבוש מסודר ונקי, ולא צריך להתעסק עם סממני לבוש, שהם חלק מאופי האדם או הסביבה הטבעית ממנה הוא בא. כמו שהיו פעם שרים שהלכו עם חולצה מחוץ למכנסיים וזה היה מקובל - כך יש כאלה היום שהולכים עם ג'ינס או דמוי ג'ינס. אני לפעמים הולך עם דמוי ג'ינס, אז מה ייבדקו לי עכשיו את סוג הבד?!. דליה איציק היא אישה נחמדה ובדרך כלל רצינית ואני מציע שתחזור להיות דליה איציק האמיתית ולא מחוללת גימיקים טפשיים\".\nמנכ\"ל הכנסת, אבי בלשניקוב, מסר בתגובה: \"היום החל מהשעה 08:00 הייתי בכניסה הראשית לכנסת ווידאתי אישית שההנחיות שהוצאתי מבוצעות בשטח. הנהלים החדשים התקבלו בצורה ראויה בקרב ציבור המבקרים והעובדים. למעט מספר מצומצם ביותר של חריגים אכפנו את ההנחיות במלואן. סוגיית ניהול בית המחוקקים בצד המינהלי מוטלת על כתפיים ומדינת ישראל מצטרפת לשורה ארוכה של מדינות שמכבדות את עצמן ואת בית המחוקקים. אינני מתכוון להתייחס לטענות של ח\"כ יחימוביץ', אך בכוונתי לאכוף באופן מלא ומוחלט את ההנחיות\"."}
{"article_id": "0,7340,L-3679934,00.html", "header_title": "ליברמן והסיעות החרדיות: \"נוכל להגיע להבנות\"", "full_text": "יושב ראש ישראל ביתנו, חבר הכנסת אביגדור ליברמן, נועד אחר הצהריים (יום ב') עם ראשי המפלגות החרדיות ועם האיחוד הלאומי, במטרה לפרק מוקשים בתחום דת ומדינה ושינוי שיטת הממשל. בתום פגישה בת שעה אמרו ראשי המפלגות כי יצאו בהרגשה טובה וכי \"ניתן להגיע להבנות\" גם בנושאים רגישים.\nהמפגש התמקד במספר נושאים, בהם ברית הזוגיות, דת ומדינה ושינוי שיטת הממשל. כמו כן, שוחחו נציגי המפלגות על מצב ההתנחלויות והאיום האיראני. גורמים שהיו בפגישה טענו כי ליברמן אמר לנוכחים: \"אני לא רוצה לדרוך על אף אחד, אבל חייב להיות מכנה משותף\".\nבכל הקשור לנושא הנפיץ ביותר, ברית הזוגיות, נראה כי הצדדים נכונים לקבל את פתרון הפשרה שהציעה ש\"ס, שיאפשר לשני בני זוג שאינם יהודיים\nלהתחתן בארץ. אחד מהמשתתפים במפגש טען כי ליברמן אמר שהוא \"בעד ההלכה\", כל עוד היא לא מפורשת באופן קיצוני בדרך כזו שמפלה מגזרים שלמים בציבור.\nבעוד היחסים בין ש\"ס לישראל ביתנו מתחילים להתחמם, נראה כי במפלגה החרדית השנייה, יהדות התורה, הכל עוד פתוח. יושב ראש המפלגה, חבר הכנסת יעקב ליצמן, הגדיר את הפגישה כ\"מצוינת\", אך הסיר מעצמו את האחריות להסכמה על כל פשרה. \"זה לא שייך לפוליטיקה. זה הלכה נטו\", אמר ליצמן ל-ynet. המפלגה החליטה כי הרב מחסידות גור ומנהיג הזרם הליטאי, הרב יוסף אלישיב, ימנו שני דיינים והם אלה שייקבעו אם ניתן להגיע לפשרה בנושא ברית הזוגיות.\nנציגי שלוש המפלגות דנו גם בשינוי שיטת הממשל ובפגישה נשמעה הסכמה על הרצון להקים ממשלה יציבה. יו\"ר סיעת ש\"ס, יעקב מרגי, אמר בפגישה: \"כולם מבינים שצריך לייצב את השלטון במדינה בשביל להוביל מדיניות רבת שנים. זה הזמן, כי יש רצון אמיתי\".\nיושב ראש האיחוד הלאומי, חבר הכנסת יעקב כץ (כצל'ה), הוסיף כי הוא מתכוון לתמוך בהעלאת אחוז החסימה והביע תקווה שהמהלך יוביל ליצירת גוש\nימין-חרדים. \"הלוואי שנהיה כולנו ביחד\", אמר כץ בפגישה. לדברי אחד מהנוכחים בפגישה, ליברמן אמר שהוא מסכים להעלות את אחוז החסימה ואף אינו מתנגד להצבעה בשני פתקים."}
{"article_id": "0,7340,L-3694335,00.html", "header_title": "השרים: לבנת לספורט, ארדן להגנת הסביבה", "full_text": "רגע לפני השבעת הממשלה ה-32 זימן אליו בצהריים (יום ב') בנימין נתניהו את בכירי מפלגתו, כדי להודיע להם על התפקיד שהוא מייעד להם סביב שולחן הממשלה, שצפויה להיות אחת הממשלות הגדולות בתולדות המדינה.\nראש הממשלה המיועד חילק בשבועות האחרונים תיקים לשותפותיו בקואליציה ועורר זעם בקרב אנשי מפלגתו, שחששו כי התיקים שיישארו ברשות הליכוד לא יהיו די בכירים. למרות האיומים למחצה שהשמיעו בכירי המפלגה, שמר נתניהו את הקלפים קרוב לחזה.\nבזה אחר זה הוזמנו השרים המיועדים כדי לשמוע מנתניהו מה יהיה תפקידם. הראשון ששמע על תפקידו בממשלה החדשה היה ח\"כ\n- שיכהן כשר ללא תיק הממונה על שיפור השירות הממשלתי לאזרח. אחריו הודיע יו\"ר הליכוד ל\nכי הוא יהיה שר התקשורת.\nיהיה שר בלי תיק,  ו\nסגנית שר - שתטפל במעמד הצעירים והנשים.\nלמרות המצב הכלכלי הקשה, נראה כי נתניהו מצליח להמציא תפקידים מקוריים לאנשיו. רגע אחרי\nנכנס ללשכה, קראו אנשיו של יו\"ר הליכוד למיועד לשר התקשורת לשוב אליה. ככל הנראה, מנסה נתניהו להגיע לנוסחת פשרה מול אדלשטיין. לפי שעה, הוחלט כי הוא יקבל תפקיד של שר ביצועי, אך טרם נקבע מה יהיו סמכויותיו.\nאחריו נכנס ליו\"ר הליכוד\nשהתבשר כי יהיה השר להגנת הסביבה. ארדן אמר: \"אני מאוד מתרגש. נוביל מהפכה ירוקה\". הוא יהיה גם חבר בוועדה לבחירת שופטים וישמש כשר המקשר בין הממשלה לכנסת.\nתהיה שרת התרבות והספורט ומשקיפה בקבינט. לבנת אמרה לאחר צאתה מהפגישה: \"נתניהו הגדיר את התרבות והגנת הסביבה כתחומים מובילים בממשלתו. בנסיבות האלה, אני מרוצה ממה שקיבלתי. יש קואליציה שיכולה לשרוד ולאפשר לממשלה למשול לאורך זמן\".\nאחריהם צפויים לשמוע מנתניהו עוד בכירים נוספים בליכוד - מה יהיה תפקידם בממשלה. בליכוד מעריכים כי ישראל כץ יתמנה לשר התחבורה, גדעון סער לשר החינוך. משה (בוגי) יעלון ימונה לשר לאיומים אסטרטגיים, ובני בגין ודן מרידור יכהנו כשרים במשרד ראש הממשלה, עם סמכויות שונות.\nמי שעוד מצפים לכהן בממשלה הבאה הם יובל שטייניץ וסילבן שלום. תפקידים נוספים שאיושם לוט בערפל הם ממלא מקום ראש הממשלה, המשנה לראש הממשלה, השר לפיתוח הנגב והגליל.\nעדיין לא ברור אם נתניהו \"ימציא\" תיקים נוספים, על מנת לנסות ולמלא בתוכן את תפקידיהם של שרים שלא יזכו בתיקים משמעותיים. מדובר, בין היתר, בשר לשלום כלכלי.\nהשרים הנוספים:\n- סגן ראש הממשלה ושר החוץ.\n- שר לביטחון פנים.\n- שר התשתיות.\n- שרת הקליטה.\n- שר התיירות.\n- שר המשפטים.\n- סגן ראש הממשלה ושר הפנים,\n- שר הבינוי והשיכון.\n- שר ללא תיק.\n- שר הדתות.\n- שר המדע.\n- סגן ראש הממשלה ושר הביטחון,\nשר התמ\"ת,\n- שר הרווחה,\n- שר לענייני מיעוטים\n- שר החקלאות.\nבמקביל, בקדימה\nלליכוד. במפלגה מתכוונים להגיש למזכירות הכנסת את 20 החתימות הנדרשות על פי תקנון הכנסת כדי להפוך את ההצבעה על השבעת הממשלה להצבעה שמית ולא אלקטרונית, וכך ייאלצו כל חברי העבודה להביע בקולם את תמיכתם - או התנגדותם - לממשלה החדשה."}
{"article_id": "0,7340,L-3694672,00.html", "header_title": "השרים: סער לחינוך, כץ לתחבורה; מו\"מ עם שלום", "full_text": "פחות מ-24 שעות לפני השבעת הממשלה בכנסת, רשימת השאלות שטרם נפתרו מתקצרת. סבב השיחות שמנהל ראש הממשלה הבא, בנימין נתניהו, עם חברי סיעתו מתקרב הערב (יום ב') לקצו - ונסגרים אחרוני המינויים לתפקידים שנותרו פנויים.\nהמינוי האחרון עליו בישרה לשכת נתניהו היה של\n. הרמטכ\"ל לשעבר יהיה השר לנושאים אסטרטגיים - התפקיד שנתפר עבור אביגדור ליברמן בממשלת אולמרט - וגם יכהן כמשנה לראש הממשלה. בנוסף, יהיה חבר הקבינט המדיני-ביטחוני, חבר המטבחון המצומצם, וממונה על המועצה לביטחון לאומי.\nמינוי מסקרן שטרם נסגר סופית הוא של\n, שכלל הנראה\nיהיה שר האוצר - במשרה מלאה, ולא כשר תחת נתניהו עצמו.\n(צילום: גיל יוחנן)\nעוד ממש לפני הרגע האחרון, מתנהלים מגעים קדחתניים בניסיון למצוא פשרה בין נתניהו ל\n, שמעוניין בתפקיד בכיר. מי שנבחר היום פה אחד ליו\"ר הכנסת,\n,\n\t נכנס ללשכתו של שלום כדי לגשר. בעבר כבר הצליח ריבלין להוביל ל\"סולחה\" בין השניים.\nאבל לא רק ריבלין. שלושה מתווכים נוספים כבר פנו לשלום, שקיבל בסך הכל ארבע הצעות שונות. גורם בכיר בלשכת נתניהו אמר הערב ל-ynet כי הוא אופטימי לגבי האפשרות להגיע להבנות. לדבריו, \"הצענו לסילבן שלום הצעה רצינית, ואנחנו מעריכים שבסופו של דבר ניתן יהיה לגשר על חילוקי הדיעות\".\nמוקדם יותר יצא מלשכת נתניהו בכנסת\n, שקיבל את תיק התחבורה. לפניו היה שם\n, שכצפוי יהיה שר החינוך הבא, ועל פי סיכומים שהשיג נתניהו - יקבל תחתיו סגן שר מיהדות התורה. סער אף יישב כחבר מהמניין בקבינט המדיני-ביטחוני.\n\"רוב הפגישה עסקה במערכת החינוך, בבעיות ובצורך לחולל שינוי במערכת\", אמר סער בצאתו מהפגישה. למרות ספקולציות על כך שנושא ההשכלה הגבוהה יופרד ממשרד החינוך, הרי שבסופו של דבר לא יתבצע כל שינוי.\nבבוקר ובצהריים\nלחברים נוספים בסיעתו על תפקידיהם.\nיהיה שר התקשורת,\n- השר להגנת הסביבה ו\nהיא שרת התרבות והספורט הבאה, וגם משקיפה בקבינט.\nיכהן כשר ללא תיק הממונה על שיפור השירות הממשלתי לאזרח.\nיהיה שר בלי תיק, ו\nסגנית שר - שתטפל במעמד הצעירים והנשים.\nבליכוד מעריכים כי בהמשך ימונו\nו\nכשרים במשרד ראש הממשלה, עם סמכויות שונות. טרם נקבע מי יהיה ממלא מקום ראש המשלה, וכן השר לפיתוח הנגב והגליל."}
{"article_id": "0,7340,L-3573506,00.html", "header_title": "ח\"כ ליברמן עתר נגד מזוז: קבל החלטה בחקירות", "full_text": "ח\"כ אביגדור ליברמן הגיש הבוקר (יום א') עתירה לבג\"ץ נגד היועץ המשפטי לממשלה, בה הוא דורש כי בית המשפט יוציא צו שיחייב את מזוז לנמק מדוע לא יקבל החלטה בחקירות המתנהלות בעניינו.\nליברמן אמר עם הגשת העתירה: \"אחרי עשר שנים נוצר הרושם שלא רוצים לסיים את החקירה בענייני. אני דורש מהיועץ המשפטי לממשלה לקבל החלטה. או שמצליחים לגבש כתב אישום או שסוגרים את התיק\".\n(צילום: דודי ועקנין)\n\"לפני כשנתיים ושלושה חודשים יצאה הפרקליטות בהודעה שהיא תפעל במהירות. עד עכשיו לא התקבלה החלטה ואני חושב שזה מספיק זמן כדי לקבל החלטה זו. אני חושש שהנושא עלול להימשך עד הבחירות הבאות. אני מקבל רושם לא נוח מכל הסיפור\", אמר וציין כי הוא דורש מבג\"ץ לקיים דיון מהיר בנושא.\n\"כמי שלא בקיא במערכת המשפט - אני בטוח שאחרי עשר שנים של חקירה המשטרה והפרקליטות כבר היו צריכות להגיע למסקנה. העניין מריח לא טוב\", סיכם.\nמאז שנפתחה החקירה מחה ליברמן פעמים רבות על התמשכות ההליכים בעניינו. לפני כ-4 חודשים כינס\nובה אמר: \"מיולי 96' ועד היום אני חשוד סדרתי ויקיר אגף החקירות במשטרה. החקירות בוצעו תוך ביצוע עבירות חמורות על הכללים. מדובר במסע ציד תוך סחיטה באיומים כלפי אלה שסבבו אותי\".\nליברמן הוסיף אז: \"אינני זוכר את כל החקירות השונות והמשונות שעברתי. דמי מותר באופן מוחלט. אין למשטרה תירוץ לא לסיים את החקירה. עשר שנים זה זמן מספיק - אם רוצים להגיש כתב אישום שיגישו. אם לא יכולים - שיסגרו את הפרשה\". הוא הודיע שידרוש מהיועץ מזוז לסיים את החקירה ואם לא - יפנה לבג\"ץ.\nכחודש לפני אותה מסיבת עיתונאים\nהמחוזי בתל-אביב את הערר שהגיש ליברמן,\nוהתיר למשטרה להשתמש בחומרים שנתפסו במשרד של עורך דינו. בהחלטה נכתב: \"עולה תמונה מדאיגה המצביעה על מעורבות לכאורה של חבר הכנסת, של בתו ושל עורך דינו יואב מני במעשים שדבק בהם יותר מאשר גוון פלילי\".\nחברו של ליברמן לסיעה, ח\"כ יצחק אהרונוביץ', שכיהן בעבר כסגן המפכ\"ל, קרא\nשל אישי ציבור: \"אני מכיר היטב את התנהלות המשטרה. לעתים, העיכוב נגרם בשל מחסור בכוח אדם ובגלל עומס\"."}
{"article_id": "0,7340,L-3242758,00.html", "header_title": "רייכמן לאולמרט: אני פורש מהחיים הפוליטיים", "full_text": ". רייכמן שוחח אחר הצהריים (יום א') עם ראש הממשלה, אהוד אולמרט, והודיע לו על כך. המשבר בקדימה מול ח\"כ אוריאל רייכמן פרץ בסוף השבוע, אז נודע כי תיק החינוך שהובטח לו יועבר לידי  מפלגת העבודה. רייכמן הודיע רשמית מול מצלמות על פרישתו בשעה שמונה ובכך חתם את אחת הקריירות הקצרות ביותר בפוליטיקה הישראלית.\nבסביבתו של אולמרט הגיבו ואמרו כי גם שרון וגם אולמרט הבטיחו לרייכמן את תיק החינוך בתנאי שהוא יהיה בידי קדימה. לדברי מקורבים לאולמרט, התיק לא הובטח לו בכל תנאי ובכל מצב אלא רק אם בהרכבת הממשלה הוא לא יימסר למפלגה אחרת.\nבצהריים הודיע ח\"כ רייכמן לראש הממשלה כי לא יגיע לפגישה איתו שהיתה אמורה להתקיים ב-14:00. מטרת הפגישה, היתה לבשר לרייכמן שלא יוכל לקבל את תיק החינוך וכן לבחון אפשרויות לשיבוצו בממשלה החדשה. גורמים בסביבת רייכמן אמרו ל-ynet כי הופעלו עליו לחצים שיקבל את תיק המשפטים, אולם הוא סירב להצעה.\nלאורך כל קמפיין הבחירות וגם לאחריהן התמיד פרופ' רייכמן באומרו שלא בא לפוליטיקה אלא כדי לקבל את תיק החינוך. במהלך הקמפיין אמר רייכמן שאין לו שום כוונה לקבל שום תיק אחר והביע תקוותו שאכן כך יקרה. טרם התברר האם הוא מעוניין, או יכול, לחזור ולשמש כנשיא המכללה הבינתחומית בהרצליה.\nובתוך כך, שר הביטחון, שאול מופז, נועד הבוקר בארבע עיניים עם ראש הממשלה אהוד אולמרט לשיחה שבה התבשר כי לא יקבל את תיק הביטחון בממשלה הבאה, המועבר למפלגת העבודה ולעמיר פרץ.\nשר הביטחון קיבל באופן קשה את הבשורה כי לא ישמש כשר ביטחון בממשלה הבאה ובשיחה עם ראש הממשלה ביקש לשמור אצלו את תיק הביטחון, או לחילופין לקבל תיק בכיר מקביל בחשיבותו.\nאולמרט אמר למופז כי הוא מאוד מעוניין לראות אותו בממשלה כשר בקבינט, וכן בהנהגת המדינה ותנועת קדימה. בסביבת אולמרט אמרו כי לא הציע למופז תיק ספציפי ואף לא יציע כל עוד הפאזל הקואליציוני לא הושלם.\nמופז ציין בשיחה כי היתה זו טעות לדעתו להעביר את תיק הביטחון למפלגה אחרת, אך אנשי מופז ואולמרט ביקשו להדגיש כי אין מתיחות בין מופז לאולמרט וכי מופז הציג בפני אולמרט את עמדתו.\nתיק החוץ, כזכור, יופקד ככל הנראה בידיה של ציפי לבני, שתשמש גם כממלאת מקומו של אולמרט. תיק האוצר יישאר אצל קדימה, אולם עדיין לא ברור בידי מי יופקד ובבורסת ההימורים נשמע שמו של אברהם הירשזון כמי שעשוי לקבל את התיק לידיו. זאת, לצד שמו של מאיר שטרית."}
{"article_id": "0,7340,L-3460434,00.html", "header_title": "מופז: אבטל את שיטת הניקוד", "full_text": "שר התחבורה, שאול מופז, הצהיר היום (ג') בעת הופעתו בפני ועדת חוקה חוק ומשפט, כי בכוונתו לבטל לחלוטין את שיטת הניקוד הנהוגה כיום בישראל. בנוסף, אומר מופז כי הוא מעוניין להפסיק את מערך לימודי הנהיגה המונעת. בכוונת משרד התחבורה לעבור לשיטה לפיה יקבל כל נהג מספר נקודות עונשין קצובות עם הרישיון, וכל עבירה שיבצע תגרע מסך נקודות אלה. כאשר לא יוותרו נקודות, יאלץ הנהג לעבור מבחן עיוני (\"תיאוריה\"), ולאחר מכן מבחן מעשי (\"טסט\").\nעוד הודיע מופז כי הוא מתכוון להאיץ את הטיפול בעברייני תנועה מועדים, ולשלול החל מינואר 2008 את רישונם של נהגים בעלי גיליון הרשעות חמור ביותר. בכוונת מופז לטפל מדי רבעון בכ-100 נהגים בשיטה זו.\nבדברים שנשא בכנסת במסגרת יום המחוייבות לבטיחות בדרכים, אמר מופז כי\nאינה מוכיחה עצמה כיעילה, ונתונים שהובאו בפניו מבהירים כי היא אינה מרתיעה נהגים מפני ביצוע עבירות תנועה. יש להזכיר כי לפני כשנה וחצי\n,\n\t מיכה לינדנשטראוס, לשיטת הניקוד ובעיקר לקורסי הנהיגה המונעת: \"ספק אם יש בכך (בקורס הנהיגה המונעת, ש.ה) כדי לשפר את איכות נהיגתם או להגביר את מידת ציותם לחוק\". לדבריו החטיאה שיטת הניקוד החדשה את מטרתה, בכך שלא עזרה לאתר עברייני תנועה מועדים, שהיא המטרה המוצהרת החשובה ביותר של השיטה. באותם דברים הזכיר המבקר כי הפעלת שיטת הניקוד מאז תחילת שנות ה-70, לא לוותה בשום מחקר בדבר יעילותה.\nגם המעבר ב-2002 ל\"שיטת ניקוד חדשה\", שאמורה הייתה להחמיר עם נהגים מועדים ו\"לעזור בטיפול בנגע תאונות הדרכים\", לא ממש עזרה. לפי שיטה זו, נפסל רשיונו של נהג שצבר במהלך ארבע שנים 36 נקודות חובה, לתקופה מיידית של שלושה חודשים. בנוסף, הוארכה \"תקופת הצבירה\" של נהג שאסף במשך שנתיים 22 נקודות, משנתיים לארבע שנים. כל זאת במטרה לשפר את המעקב אחר נהגים עבריינים.\nעוד אמר מופז בהופעתו מול הוועדה, כי פנה לאחרונה לשר המשפטים, דניאל פרידמן, וביקש ממנו להאיץ את הטיפול המשפטי ב\"תיקים אדומים\" של עברייני תנועה - מקרים של עבריינות תנועה סדרתית, הכוללים עבירות חמורות כמו מעבר באור אדום, נהיגה בשכרות, עקיפה על פס לבן וכדומה.\nמופז הבהיר כי בכוונת משרד התחבורה להחמיר את הטיפול בעברייני התנועה הכבדים. החל מינואר 2008, יפעל המשרד לשלילת רישיונם של כ-100 נהגים בעלי גיליון ההרשעות החמור ביותר מדי רבעון, על-פי רישומי המשטרה. השר אמר כי בכוונת המשרד להפעיל תקנה, המאפשרת לשר לשלול מנהלית את רישיון הנהיגה שלהם, וזאת עד שיופיעו בפני בית משפט.\nכאמור, בכוונת של מופז ומשרד התחבורה להעלות כבר במושב החורף הקרוב של הכנסת, הצעה לשיטת ניקוד חדשה לחלוטין. לפי שיטה\nזו, כל נהג יקבל יחד עם רישיון הנהיגה, מכסת נקודות זכות קבועה. כל עבירת תנועה שיבצע, תגרע מספר נקודות מהמכסה הראשונית, עד למצב בו תגיע לאפס. נהג שכל נקודות הזכות שברישיונו יגרעו, יאבד את רישיונו לתקופה קצובה. כמה זמן תארך תקופה זו - עדיין לא ברור. לאחר תקופת השלילה, ייאלץ הנהג לעבור מחדש מבחן תיאוריה, ולאחר מכן גם מבחן מעשי - בדיוק כמו כל נהג חדש.\nבישיבה מיוחדת שנערכה לרגל יום המחויבות לבטיחות בדרכים, הביע יו\"ר ועדת חוקה חוק ומשפט, ח\"כ מנחם בן ששון (קדימה), נכונות לקדם במהירות כל הצעת חוק שתתרום לנושא הבטיחות בדרכים. במסדרונות הכנסת נשמעו היום בעיקר קולות חיוביים ביחס להצעתו של מופז, והיא צפויה לזכות ברוב גדול אם וכאשר תגיע לאישור."}
{"article_id": "0,7340,L-3457585,00.html", "header_title": "דליה איציק: נגמר עידן נעלי הבית בכנסת", "full_text": "יו\"ר הכנסת, דליה איציק, מצטרפת לביקורת נגד\n,\n\t הכוללת את חלוקת ירושלים והעברת הריבונות על המקומות הקדושים למשטר מיוחד. \"מאוד לא אהבתי את הרעיון של הכנסת הפליטים מטעמים הומניטריים, או מה שהם קוראים 'זכות השיבה'\".\nבראיון מיוחד ל-ynet לקראת פתיחת מושב החורף של הכנסת היום (ב'), אומרת יו\"ר הכנסת כי \"אין סיבה בעולם לוותר כהוא זה בסוגיית זכות השיבה. צריך לדחות את זה על הסף. כשפותחים את החלון, באים מהדלת. כשפותחים את הדלת, באים מהחלון. לא צריך לעזור לנו לבצע התאבדות עצמית. אין צל של ספק שכל גישה מוותרת כאן היא משהו שאתה מתחיל איתו ולא יודע איפה תסיים. אני שואלת ביושר: מדוע עכשיו? זה מוקדם מדי\".\nב\"אל-קודס אל-ערבי\"\nבין אבו מאזן ואולמרט לפיה חסות ירדנית תיפרס על המקומות הקדושים במזרח ירושלים ובעיר העתיקה. על סוגיית ירושלים אומרת איציק: \"אינני בטוחה שסוגיית ירושלים צריכה לידון בשלב הזה. הסוגיה האומרת שמה שלערבים לערבים ומה שליהודים ליהודים צריכה להיבדק בזהירות. זה מוקדם מידי. לא שמעתי עדיין מה ישראל מקבלת, ומה יהיה עומק הוויתורים. הייתי רוצה לראות גם הדדיות בסוגיה הזאת. יחד עם זאת אני מברכת את אולמרט על כך שהוא מנסה לייצר שיחה שוטפת עם אבו-מאזן\". אגב, יו\"ר הכנסת תיפגש בעוד כשבועיים עם ראש ממשלת הפתח, סלאם פיאד, ביריחו.\nחקירת אולמרט: לא צריכה להימשך חודשים\nאיציק התייחסה גם ל\nאהוד אולמרט. \"פתיחה בחקירה זה לא אומר שום דבר, זה אומר רק פתיחה בחקירה. בעיני העובדה שחקירות נמשכות זמן רב – כמו למשל חקירתו של אביגדור ליברמן או לכל אזרח אחר – זה עינוי דין ושערורייה שאין דומה לה. אין סיבה בעולם שלא יקוצרו ההליכים האלה. למשטרה אסור לוותר לאיש ציבור, אבל אין סיבה שחקירות ימשכו חודשים על חודשים. אני אומרת את זה בשביל המאבק בשחיתות. מי מפצה את האנשים הללו? יש כאן כמה חקירות נגד ח\"כים שאין מושג למה זה לוקח כל כך הרבה זמן לסיים את ההליך, אפשר לבדוק את החשדות האלה זה בשלוש שעות\".\n\"זה בעייתי מאוד, וזה משפיע על ראש ממשלה, ועל כל אדם. עם זאת תאר לך שאנו נשפוט עכשיו את ראש הממשלה ויתברר שבסוף לא היו דברים מעולם. היו ארבעה ראשי ממשלה שנחקרו ואני לא זוכרת שנגד איש מהם הוגש כתב אישום. אז מה, נפטר את כולם?\"\n\"אני חושבת שההצעה הזו לא נכונה. אנו בתרבות שלטונית שיש בה גל של רוע. אנשים מלשינים זה על זה, מדליפים, מספרים סיפורים, הפוליטיקה היא צפופה, היא מביאה איתה ביקורת. תאר לך שכל אותם ראשי ערים שחקרו אותם - הכפשת אותם והם סיימו את תפקידם, עובדתית בסוף 80 אחוז מהם יצאו נקיים. מה רוצים? שהכנסת תהיה גם רשות האכיפה? גם הרשות השופטת? לא ידוע לי שנתנו לנו את כל הסמכויות האלה\".\nסיפור בג'ינס: קיבלתי תגובות חיוביות\nהיום הושמעו נגד איציק טענות בכנסת, לאחר ש\n- נשלחו בחזרה לביתם להחליף בגדים. \"הייתה היום ישיבה בנושא של נשיאות ודנו זה – היתה לכך תמיכה מלאה\", היא אומרת בביטחון.\nלגבי הטענות של ח\"כ שלי יחימוביץ', שעוזרה לא הורשה להיכנס לכנסת, אמרה יו\"ר הכנסת: \"אני לא מתכוונת להתעמת איתה. כשהיא תהיה יו\"ר כנסת שתביא רעיונות והצעות משלה. יש פה מנכ\"ל כנסת. זו ההחלטה שלו והוא מגובה על ידי גיבוי מוחלט. הכנסת היא הבית של העם וזה כבודו של העם, וככה זה עובד בכל הפרלמנטים בעולם. שאף אחד לא יטיף לי מוסר על מה שאני עושה כאן. לא ראיתי שופט בבית המשפט העליון שמגיע בג'ינס, או שר שמגיע לישיבת הממשלה בג'ינס. אני משוכנעת שצורה ותוכן הם חיבור נכון ואני יכולה להגיד לך שאני מקבלת אין ספור תגובות חיובית על המהלך. אין כאן יותר נעלי בית, נעלי ים ומכנסי ספורט. יתרגלו לזה\".\n\"אתה מכיר עוד מישהו שהביא לכאן רפורמה פרלמנטרית? אני לא צריכה הטפת מוסר מאף אחד. ניהול הכנסת זה עסק רציני מאוד ואני מנהלת את הכנסת גם בדברים שהם לכאורה פחות חשובים. אני מטפלת ברפורמה פרלמנטרית, בנושאים מדיניים, בהנגשת הכנסת לציבור ובשקיפות. למשל: אני מעלה לאתר הכנסת דיווח על נסיעות הח\"כים, זה גילוי נאות. קיצרנו כאן תהליכים של שנתיים ושלוש, מישהו אמר לי תודה על זה? אבל אני מבינה שזה חלק מהעניין. עשינו פה מהלכים שהניבו חיסכון כספי, ועם זאת - אנחנו לא מתנצלים על כך שהבית נראה אחרת ואני מאוד מקווה שהוא יישמע אחרת. הכנסת הזו היא הרבה יותר טובה מכנסות אחרות שאני הכרתי מבחינת איכות חבריה\".\n\"זה ממש לא נכון. הוועדות המקוונות עובדות. יש הגברה של הפיקוח הפרלמנטרי על פעולות הממשלה, למשל: קיצוץ במועד הזמן בו שר נדרש לתת מענה לשאיליתות של חברי כנסת. יש עוד שורת תיקוני חקיקה שישפרו את מעמד הכנסת שנמצאים בהליכים. חשוב לציין: ברפורמה כזו אני צריכה ורוצה כאן שיתוף פעולה של כולם, של קואליציה ואופוזיציה, אלו לא דברים פשוטים.\n\"40 שנה לא שונה כאן התקנון, אגב, אני לא מבינה למה הוא לא שונה? אבל הרפורמה הנוכחית היא פה פריצת דרך של ממש. אני באתי מנוסה לתפקיד הזה, הייתי שרה הרבה שנים, אני מכירה את הנושאים הללו. אגב, בחלקה הרפורמה תתבצע ובחלקה אולי לא אם לא יהיה לה רוב. גם אני מתלבטת בכל מיני נושאים\".\nיהיה חם בחורף\nזמן קצר לפני מושב החורף של הכנסת, כשחברי הכנסת מבטיחים שהוא יהיה חם, אומרת יו\"ר הכנסת כי הממשלה תצליח לשרוד. \"אני מתרשמת שהכנסת איננה רוצה ללכת לבחירות ושהקואליציה יציבה, אבל זה מסוג הדברים שאתה אף פעם לא יודע איך הם יתפתחו\", היא אמרה.\n\"זה מאוד קשה להעריך. ראיתי כנסות שציפיתי שלא יאריכו ימים, כמו הכנסת הזו, והנה אנחנו כאן. אבל כאמור - הקואליציה בהחלט עושה רושם של קואליציה איתנה\".\nומה יהיה בחודשי החורף הקרים במשכן הכנסת בירושלים? איציק: \"אני מוטרדת במושב החורף מכמה דברים: זה לא הולך להיות מושב קל ולא רק בגלל הגשם. אחת הסיבות לכך הוא שהנושא המדיני מקבל תאוצה ומביא איתו מחלוקות, אני מניחה שהוא ישפיע על אווירת הדיונים כאן. הנושא השני הוא כמובן הרפורמות שאנחנו מתכוונים להוציא לפועל. אחת הבעיות למשל זו הצפה של הצעות חוק פרטיות. אין מדינה בעולם שיש היצף כזה. ברור שצריכה להיות פה הגבלה של מספר החוקים שחבר כנסת יכול להגיש, ואני רוצה לעשות זאת בהבנה עם חברי הכנסת.\n\"אחת מהבשורות הגדולות שהמושב הזה מביא הוא הנחת תקציב הכנסת על שולחן הכנסת. תמיד זה הונח בסוף אוקטובר או בתחילת נובמבר, ועכשיו זה הוגש הרבה לפני. זה סיכום שלי עם שר האוצר\".\nולסיום שולחת איציק מסר לחברי הכנסת: \"אני רוצה להזכיר לחברי הכנסת שנכון שלעיתים התקשורת נותנת ביטוי לצערי לא תמיד לעיקר והרבה פעמים לטפל. אני אומרת באחריות שמרבית הח\"כים עובדים קשה. אבל אי אפשר להאשים רק את התקשורת. אבל יודעת שלפעמים גם לנו יש תרומה לעובדה שמעמדה של הכנסת במצב כזה ירוד, אי אפשר לפטור את עצמנו ולכן חברי הכנסת צריכים לדעת שמסתכלים עליהם בשבע עיניים. חלה גם עלינו חובה של זהירות יתר והתנהלות יותר מוקפדת\"."}
{"article_id": "0,7340,L-3305763,00.html", "header_title": "קוד לבוש חדש בכנסת: אין כניסה בגופיות", "full_text": "יושבת ראש הכנסת, דליה איציק, מנהיגה שינוי בקוד הלבוש בכנסת. במכתב ששיגר היום (ג') מנכ\"ל הכנסת, אבי בלשניקוב, לעובדי המשכן, העוזרים הפרלמנטריים, עובדי הסיעות ועובדי היחידה לדמוקרטיה נכתב כי הם \"מתבקשים להתאים את לבושם לכבודה ומעמדה של הכנסת\".\nבמכתב ששיגר בלשניקוב מפורט: \"נשים מתבקשות שלא ללבוש גופיות, חולצות בטן ומכנסיים קצרים. גברים מתבקשים שלא ללבוש גופיות ומכנסיים קצרים\". ההנחיה תקפה מיום פתיחת כנס החורף, באמצע חודש אוקטובר הקרוב.\nאגב, עבור מי שאינו מתכוון לקחת ברצינות את הנהלים החדשים כדאי לדעת שעל פי ההוראות, \"הכניסה למשכן לא תותר  בלבוש שאינו הולם\".\nקודם להחלת הנהלים ערכה הכנסת בדיקה בפרלמנטים בעולם לגבי קוד לבוש למבקרים ולעובדי כנסת. ממסמך הסקירה הבינלאומית שהגיע ל-ynet עלה כי בחלק ניכר ממדינות העולם מצופה מהמבקרים שיבואו ב\"לבוש הולם\", שמשמעותו לבוש עסקי.\nעוד התברר בבדיקה כי ברוב המדינות \"הרעיון שאישה תכנס לפרלמנט בלבוש חשוף פשוט אינו עולה על דעתם\". היטיב להגדיר את העניין סגן המזכיר הכללי של הפרלמנט השוויצרי שענה לסוקרים: \"לעת עתה לא יצא לנו ליהנות ממראה בטנים חשופות\".\nלמתעניינים, בדיקת הכנסת העלתה את התוצאות הבאות:\nאין קוד אתי ללבוש.\nהגברים ללבוש מקטורן, ובאולם המליאה חייבים ללבוש גם עניבה. לא צוין  דבר לגבי נשים.\nלבוש הולם.\nלבוש הולם.\nאין קוד ללבוש, אך הסדרנים בשער אינם נותנים לגברים שאינם לובשים חולצה להיכנס.\nלבוש הולם.\nאסור לגברים ללבוש מכנסיים קצרים\nגברים חייבים ללבוש חולצות מחויטות ומכנסיים ארוכים.\nלבוש הולם.\n\"לבוש צנוע\".\nבשאר המדינות שנבדקו - שבדיה, צ'כיה, פינדלנד, ספרד, סלובקיה, ליטא, לוקסמבורג, הונגריה, הולנד, דנמרק, אסטוניה וארצות הברית - אין קוד ללבוש בפרלמנט."}
{"article_id": "0,7340,L-3694415,00.html", "header_title": "לבני מבטיחה: נהיה אופוזיציה אחראית ולוחמת", "full_text": "רגע לפני שהם נפרדים מהתיקים שלהם, התכנסו בצהריים (יום ב') בכירי קדימה לישיבת סיעה בכנסת. יו\"ר המפלגה, ציפי לבני, הכינה את חבריה לישיבה בספסלים האחוריים ואמרה: \"אנחנו יכולנו להיות חלק מהתופעות שמרכיבות את הממשלה הזו, בחרנו שלא. נהיה אופוזיציה אחראית ולוחמת\".\nלבני, שתהיה יו\"ר האופוזיציה, אמרה עוד כי קדימה תשרת את העם מחוץ לממשלה. \"בין אם מדובר בעניינים כלכליים וביטחוניים אנחנו נגלה אחריות. אנחנו לא נהסס לתקוף את הממשלה כשתעשה צעדים שלא ייטיבו עם מדינת ישראל\". היא הבטיחה להוות אלטרנטיבה: \"נדמה שההתנהלות שלנו וההחלטות שלנו הו רק תחילת המסע שלנו באופוזיציה\".\nבקדימה\nלממשלה החדשה. מפלגת השלטון היוצאת מתכוונת להגיש למזכירות הכנסת את 20 החתימות הנדרשות על פי תקנון הכנסת\nכדי להפוך את ההצבעה על השבעת הממשלה להצבעה שמית ולא אלקטרונית, וכך ייאלצו כל חברי העבודה להביע בקולם את תמיכתם - או התנגדותם - לממשלה החדשה.\nעם זאת, הוחלט במפלגה לתמוך במועמדותו של ח\"כ רובי ריבלין לתפקיד יו\"ר הכנסת. לבני נפגשה עם ריבלין ושמעה ממנו על תפיסת עולמו בנוגע לניהול הרשות המחוקקת. בסיעת קדימה לא הביעו התנגדות להצעה.\nבמקביל, הגיש ח\"כ יוחנן פלסנר, גם הוא מקדימה, הצעת חוק הקובעת כי מספר שרי הממשלה יוגבל ל-18. הצעתו של פלסנר זהה להצעה שקודמה בכנסת היוצאת על ידי הליכוד - בין היתר בתמיכתו הנלהבת של ראש הממשלה המיועד, בנימין נתניהו."}
{"article_id": "0,7340,L-3679847,00.html", "header_title": "קדימה החליטה: לא מנהלים מו\"מ על הקואליציה", "full_text": "שלושה מהאישים המרכזיים במשא ומתן להקמת הקואליציה, הסבירו בצהריים לחברי סיעותיהם על המגעים להקמת הממשלה החדשה. ראש הממשלה המיועד, בנימין נתניהו, אמר בצהריים: \"הארועים לא מחכים, הקסאמים לא מחכים וגם לא האבטלה. אני ארכיב ממשלה בהקדם האפשרי\".\nבישיבת סיעת הליכוד בכנסת, אמר נתניהו שיפעל להרכבת קואליציה בהקדם: \"צריכה להיות ממשלה יציבה וחזקה. עדיין לא ויתרתי על הרעיון להקים ממשלה רחבה. השיחות יימשכו\".\nבמקביל, נערכה גם ישיבת סיעת קדימה שהחליטה ברוב גדול שלא לנהל משא ומתן עם הליכוד על הצטרפות לקואליציה, זאת משום שנכון לכרגע, לא מתקיימים התנאים להמשך המגעים.\nשרת החוץ היוצאת, ציפי לבני, התייחסה\nעם יו\"ר הליכוד נתניהו ואמרה כי \"ממשלת הישרדות אין בה טעם\". היא הוסיפה כי \"רק אחדות סביב הפיתרון היא האחדות הנכונה\".\n\"עיקרון שתי המדינות הוא אינטרס ישראלי\", הסבירה את מה שהוצג בתום פגישת השניים כמוקד המחלוקת. \"זו לא טובה שאנו עושים. הדרך הזו מייצרת לגיטימציה. הצגתי זאת בפני נתניהו. היו בין חברי הסיעה כאלה שאמרו להתפשר. זה הבסיס שבגללו עזבנו הליכוד. עד היום אני שומעת צעקות במרכז הליכוד שאומרים 'לא' למדינה פלסטינית\", אמרה.\n\"הקמנו מפלגה כדי לקדם הרעיון הזה. אני לא מוכנה לוותר על הדרך הזו בשביל תיק בממשלה\", אמרה לבני. היא האשימה כי גם בנושא שינוי שיטת הממשלה קיבלה מנתניהו תשובות מעורפלות. \"אין בסיס ואין הסכמות בנושאים החשובים\", סיכמה.\nהשר שאול מופז אמר בישיבה סיעת קדימה כי אין לפסול על הסף הצטרפות לממשלת נתניהו: \"לא להיכנס בכל מחיר ובכל הרכב. אבל יש מקום לבדיקה מעמיקה אם אפשר ליצור אחדות\".\nהוא הוסיף: \"אני חושב שזאת טעות לא להקים צוותי משא ומתן. אני רוצה לקיים דיון ללא עוזרים בסיעה ולקבל החלטה. אני חושב שדווקא באחדות ניתן לקדם שינוי שיטת ממשל. אסור לנו להצטייר כמי שלא רוצים להתאמץ למצוא המשותף, ולהצטייר כמי שממתינים לכשלון הממשלה ואז אנו נבוא לתקן. חייבים לברר עד תום אם יש סיכוי לאחדות\".\nאלא שרבים דחו את דבריו, וגיבו את לבני. ח\"כ יעקב אדרי אמר למפוז כי פנה לאנשי ליכוד ושאל אותם האם אכן מוצו כל ההליכים בניסיון להכניס את קדימה לקואליציה, ואז נשאל על ידם האם הוא מחזיק בעמדה דומה ליושבת ראש המפלגה - הקמת שתי מדינות לשני עמים. \"באותו רגע הבנתי שביבי באמת חושב שנהיה כסות שלו\", אמר אדרי. \"עזבנו את הליכוד בגלל דרך מסוימת, ובדרך הזו אנו חייבים להמשיך. הבנתי שאין על מה לדבר\". שר הפנים, מאיר שטרית, אמר: \"מי שרוצה להיכנס לממשלה, עדיף שכבר יחזור לליכוד. יקבלו אותו בזרועות פתוחות\".\nהשר רוני בר-און הדגיש כי \"מה שמציעים לנו זה לא אחדות, זה זיוף\", השר אבי דיכטר הסביר ש\"אסור לנו להיות סמן שמאלי בממשלה ימנית. רק עם רוטציה אפשר לדבר על ממשלה יציבה לארבע שנים\".\nלדברי המשנה לראש הממשלה, חיים רמון, \"תנועה שהולכת לממשלה בכל מחיר - משלמת מחיר. תנועה שלא יכולה להיות באופוזיציה - לא תהיה גם בשלטון.\nאין לנו עיקרון להיות באופוזיציה. הייתי בשני המקומות ובממשלה עדיף. אך כשמפלגה הולכת לממשלה בכל מחיר - היא מאבדת את עצמה לדעת, כמו העבודה.\n\"לפני תחילת השיחות האמנתי שהסיכוי להיכנס מאוד גבוה. האמנתי בטעות לביבי שלמד לקח ובאמת רוצה אחדות. אך הוא לא מאפשר משא ומתן באמת. הוא לא עושה לנו טובה כשהוא מציע לנו מספר שווה של תיקים. הבעיה עם עמדות ביבי, שהוא לא מוכן לקבל את אנאפוליס. אף אחד לא ידבר איתו על איראן אם הוא לא יקבל את עקרון שתי המדינות\".\nבישיבת העבודה, שנערכה גם כן באותה שעה, התייחס שר הביטחון אהוד ברק,\n.\n\t \"נפגשתי עם נתניהו, פגישה שעסקה ברובה באתגרים שלפנינו. דיברנו גם פוליטיקה. אם מי שמרכיב את הממשלה מזמין אותנו, ראוי שנשוחח, גם אם זה לא משנה את עמדותינו. לא כל פגישה צריכה לעורר התרגשות בקרב הח\"כים. אנו מפלגה שורשית. אני לא יודע אם יהיו שיחות נוספות עם נתניהו, ולאן הן יובילו. אפעל לפי מה שנכון למדינה ולמפלגה\"."}
{"article_id": "0,7340,L-3461890,00.html", "header_title": "השר אהרונוביץ': לקצר חקירות של אישי ציבור", "full_text": "שר התיירות, יצחק אהרונוביץ', שכיהן בעבר כסגן המפכ\"ל, קורא לקצר חקירות של אישי ציבור. הוא אמר היום (שבת) במפגש שבתרבות בבאר שבע בהתייחסו לחקירת ראש הממשלה כי \"לא פשוט לנהל מדינה כשיש מספר חקירות נגדך, במיוחד כשהאחריות כראש ממשלה בארץ היא גדולה ומורכבת\".\nלדבריו, \"מהתבוננתי בפעילות ראש הממשלה בוועדות השונות, נראה כי הוא מתפקד כראוי ואין לי סיבה להגיד שתפקודו נפגע. אך יש לי ביקורת קשה נגד הפרקליטות והיועץ המשפטי לממשלה על כך שהחקירות נמשכות זמן רב מדי ולעיתים, כמו במקרה של ליברמן, החקירה נמשכת כבר כ- 8 שנים. יש לשים גבול לזמן החקירה נגד אותם אישי ציבור\".\nהוא הודיע שיתמוך בהצעתו של חבר הכנסת דב חנין (חד\"ש) שהועלתה בשבוע שעבר, המבקשת לקצוב את זמן החקירות. \"אני מכיר היטב את התנהלות המשטרה בחקירות מסוג זה. לעתים, העיכוב נגרם בשל מחסור בכוח אדם ובגלל עומס\". למרות אלו, טוען אהרונוביץ' כי יש לעשות מאמץ מיוחד ולקצר את החקירה.\nהוא התייחס גם\nעל\n\t כך שוועדת וינוגרד לא תפרסם המלצות אישיות: \"אני בעד מסקנות אישיות, טוב תעשה הוועדה אם תלך לקראת מתן מסקנות אישיות, אפילו אם מדובר על תהליך שיימשך עוד שנה או שנתיים זאת כדי למצות את הדין, להבהיר את החשדות עד תום ולתת את ההזדמנות לאנשים שהדו\"ח מופנה כלפיהם להציג את עמדתם ולטהר עצמם\".\nעל המצב ביישובי עוטף עזה, אמר: \"המצב שם בלתי נסבל. עלינו לזכור שבעזה שולטת ממשלת חמאס והמצב שם גרוע יותר ממה שראינו בלבנון. אנחנו עומדים על כך שצריך לבצע פעילות צבאית ברצועה. אני חושב שהכניסה צריכה להיות לפאתי הערים וגם אם זה אומר שעלינו להישאר שם תקופה של כמה חודשים, עלינו לעשות זאת. אני מקווה שהממשלה תתעשת בקרוב, אנו חייבים להפסיק את הירי\".\nלגבי עתיד הקואליציה, אמר שר התיירות: \"אני לא רואה סיבה שנעזוב את הממשלה, אלא אם יהיו תרחישים קיצוניים כמו סיכומים על זכות השיבה או חלוקת ירושלים, אז נשקול צעדינו, השיחות עם נתניהו מתקיימות כל הזמן ואנחנו לא מסתירים זאת\"."}
{"article_id": "0,7340,L-3242816,00.html", "header_title": "בעקבות פרישת רייכמן: שי חרמש נכנס לכנסת", "full_text": "בעקבות פרישתו של חבר הכנסת אוריאל רייכמן, שהודיע - בינתיים רק לראש הממשלה, על פרישתו מהחיים הפוליטיים, מתפנה כסא אטרקטיבי בכנסת ישראל. רייכמן הודיע על פרישה לאחר\nלו.\n\t מי שיזכה לכהן בכנסת הבאה בזכות הפרישה של רייכמן הוא שי חרמש, המוצב במקום ה-30 ברשימת קדימה לכנסת.\nחרמש, המכהן מאז 2002 כגזבר הסוכנות היהודית, כבר קיבל הודעה רשמית על כניסתו לכנסת. \"אולמרט הודיע לי לפני שעה קלה שקיבל הודעת התפטרות מחבר הכנסת רייכמן וכי הוא שמח על הגעתי\", אמר חרמש בשיחה עם ynet.\nחבר הכנסת החדש לא תיאר לעצמו שזמנו בכנסת יגיע כל כך מהר, זמן קצר לאחר השבעתה. \"ידעתי שזה יגיע, לא חשבתי שזה יהיה כל כך מהר ובנסיבות האלה, אבל זו הפוליטיקה. אני שמח שזה לא על חשבון חירותו או גופתו של מישהו, ואלו הן רק נסיבות פוליטיות\", אמר חרמש.\nחרמש אומר כי הוא מבין את ההחלטה של רייכמן אך סבור כי היה עליו להיפגש עם אולמרט לפני שהודיע על פרישתו, \"אינני רוצה לבקר אותו. התנהגותו מובנת, הוא הגיע עבור מטרה ויעד מסוים אותם היה אמור לבצע. החלטתו היא אמירה לא שגרתית בחברה הישראלית וזה ינקף לזכותו. הוא הסכים להתנתק ממפעל לחייו, לא יצא לו ליישם את תוכניותיו אז הוא חזר הביתה\".\nלחרמש, בעל תואר B.A. בכלכלה וסוציולוגיה ותואר M.A. במנהל עסקים, רקע ארוך בפעילות ציבורית. הוא כיהן במשך 15 שנים כיושב ראש המועצה האזורית שער הנגב, היה חבר בין היתר במליאת רשות השידור, במועצת הביטוח הלאומי, וברשות לפיתוח הנגב וכן פעיל בדירקטוריונים של כמה חברות ציבוריות. חרמש הנרגש סיפר כי כעת בכוונתו לשוב לביתו ולחבק את אשתו וילדיו, \"את 48 השעות הקרובות אעביר בטלפונים ואתארגן למשימה החדשה\".\nלחבר הכנסת החדש יש משנה מסודרת ומוכנה לקראת התפקיד: \"התחום שאני בא ממנו ושאותו אני בא לייצג הוא תחום ההתיישבות בנגב ובגליל וטיפול בהשכלה הגבוהה בפריפריה, אלה הם הנושאים שאני עומד לטפל בהם, זו המומחיות שלי. איני מומחה לגרעין האיראני, בעניין הזה יש טובים ממני\"."}
{"article_id": "0,7340,L-3457405,00.html", "header_title": "\"סוכם: ירדן תהיה בעלת הבית של האגן הקדוש\"", "full_text": "צוותי המשא ומתן של ישראל והפלסטינים יחדשו היום (ב') בירושלים את הדיונים בהצהרה המשותפת שתוצג על ידי הצדדים בוועידת השלום הבינלאומית באנאפוליס, ארצות הברית.\nעל רקע חידוש השיחות, מסרו מקורות פלסטינים המקורבים לנשיא הפלסטיני, מחמוד עבאס (אבו-מאזן), ל\"אל-קודס אל-ערבי\" היוצא לאור בלונדון כי הושגה הסכמה ראשונה בין אבו-מאזן לראש הממשלה, אהוד אולמרט, לפרוס את החסות הירדנית על המקומות הקדושים בירושלים, וזאת לצד חסותה על כל מי שמתגורר בתוך חומות העיר העתיקה. בדיווח בעיתון לא פורט מה יעלה בגורל המקומות הקדושים ליהדות והתושבים היהודים של העיר העתיקה. מלשכת אולמרט נמסר בתגובה כי \"אין שום הסכמה ואין שום הסכם\".\nלפי המקורות שפורסמו ב\"אל-קודס אל-ערבי\" המגמה בצד הפלסטיני והישראלי היא לתת למשפחת מלוכה בירדן את הזכות להיות בעלת החסות במתחם הר הבית, וזאת כדוגמת החסות השמורה למשפחת המלוכה בסעודיה על המקומות המקודשים בממלכה הסעודית.\nאותם המקורות ציינו עוד כי המגמה היא לפתור את סוגיית ירושלים, בכך שהאגן הקדוש יישאר תחת חסות ירדנית וכי תושבי העיר העתיקה בירושלים יקבלו מספר זהות ירדניים. אותם המקורות רמזו כי ייתכן שתוקם ועדת פיקוח עליונה בירושלים שתכלול את ירדן, מצרים, הרשות הפלסטינית, ישראל והאו\"ם.\nתוכנית רמון\nהמשנה לראש הממשלה, השר חיים רמון,\nכי בוועידת אנאפוליס שתיערך בנובמבר ידונו הצדדים גם בנושאים שנויים במחלוקות, כגון חלוקתה של ירושלים.\n\"מי שחושב שבוועידת אנאפוליס ידונו הצדדים במבנה המוסדות של הרשות הפלסטינית, משלה את עצמו. לישראל יש אינטרס שכל השכונות היהודיות בירושלים יזכו להכרה בינלאומית, ואילו ששכונות ערביות כמו וולאג'ה ושועפט יועברו לפלסטינים\", אמר רמון. \"כאשר מדברים על אופק מדיני, אלה הנושאים שמתכוונים אליהם\".\nלפני כחודש\nתוכניתו המדינית של רמון, הכוללת את חלוקת ירושלים והעברת הריבונות על המקומות הקדושים למשטר מיוחד."}
{"article_id": "0,7340,L-3456937,00.html", "header_title": "אולמרט ייחקר מחרתיים בפרשת בנק לאומי", "full_text": "אם לא יחול שינוי של הרגע האחרון, ייחקר מחרתיים (יום ג') ראש הממשלה, אהוד אולמרט, ב\n.\n\t חוקרי היחידה הארצית לחקירות הונאה של המשטרה, בראשות סגן-ניצב ערן קמין ובליווי מפקד היחידה, תת-ניצב שלומי איילון, ינהלו את החקירה.\nלצורך קיום החקירה יגיע צוות של שלושה חוקרים בכירים אל מעונו של אולמרט בירושלים, בשעה 09:00 לערך. בראש הצוות יעמוד תת-ניצב איילון, ולצידו ראש המפלג לחקירת עבירות כלכליות, סגן-ניצב עירן קמין, וכן ראש צוות ביחידה, רב-פקד ענת גלוטמן.\nרק עם סיום חקירתו של אולמרט, יתכנס צוות החקירה, בראשות ראש אח\"מ, ניצב יוחנן דנינו, לצורך בדיקת הראיות וגיבוש עמדת המשטרה בתיק, טרם העברתו לפרקליטות.\nעל-פי החשד, ראש הממשלה וגורמים נוספים ביצעו עבירות במכרז למכירת גרעין השליטה בבנק לאומי. הפרשה אירעה לכאורה בשנת 2005 בעת שכיהן אולמרט כממלא מקום שר האוצר. במשטרה בודקים חשדות לפיהם פעל אולמרט בניגוד לחוק לטובת שניים מידידיו, דניאל אברמס ופרנק לואי, וכי פעל להטות את המכרז לטובתם. בנוסף, הוא נחשד כי פעל אולמרט לקדם את מועמדותו של אברמס במכרז למכירת הבנק.\nלמרות החקירה שבפתח, את היומיים הקרובים יקדיש ראש הממשלה בעיקר לנושאים מדיניים, עם לוח זמנים צפוף וגדוש אירועים: בין השאר, צפויה לו פגישה עם שר הביטחון ושרת החוץ, וכן כינוס של פורום \"השמינייה\" - הפורום המדיני-ביטחוני של שמונת השרים הבכירים. מחר יישא אולמרט נאום מדיני חשוב בפתח מושב החורף של הכנסת.\nזה תקופה ארוכה מתנהלת ביחידה הארצית לחקירות הונאה של המשטרה\nנגד ראש הממשלה בפרשת בנק לאומי. בפרשה זו כבר אישר מזוז לחקור את ראש הממשלה באזהרה, אך עד כה החקירה לא התקיימה. חקירתו שהייתה מיועדת להתקיים בחודש שעבר נדחתה בשל אילוצי לוח זמנים של אולמרט.\nהחקירה נמצאת כיום בשלב מתקדם לאחר שבמהלך התקופה האחרונה אספו החוקרים חומר בפרשה. ראש הממשלה צפוי להיחקר באזהרה ביום שלישי.\nאולמרט לא יהיה ראש הממשלה הראשון החשוד בפלילים. שלושה ראשי ממשלות\nקודם לכן: בנימין נתניהו בפרשת 'בראון-חברון', אהוד ברק בפרשת העמותות הפיקטיביות ואריאל שרון בפרשת סיריל קרן ו'האי היווני'."}
{"article_id": "0,7340,L-3450719,00.html", "header_title": "רמון במסמך רשמי: לתת חלקים מי-ם לפלסטינים", "full_text": "המשנה לראש הממשלה, חיים רמון, פרש היום (ג') לראשונה באופן רשמי את משנתו המדינית, לפיה הוא תומך בחלוקת ירושלים ובהעברת הריבונות על המקומות הקדושים למשטר מיוחד. רמון, המיועד להוביל את התהליך המדיני מול הפלסטינים, כתב את הדברים במכתב שהעביר לאיש העסקים וחבר קדימה, ניר ברקת.\n,\n\t כותב רמון: \"השכונות היהודיות יוכרו על ידי שני הצדדים כשכונות ישראליות בריבונות ישראל. בהתאם, השכונות הערביות (דוגמת שועפאת) יוכרו כשכונות פלסטיניות.\nיונהגו הסדרי מעבר חופשי נאותים ובטוחים בין השכונות הישראליות, בינן לבין עצמן, ובהתאם - גם בין השכונות הפלסטיניות.\n\"באזור האגן הקדוש יונהג משטר מיוחד\", מוסיף המשנה לראש הממשלה, \"שבו יבואו לכלל ביטוי האינטרסים המיוחדים של ישראל בניהול המקומות הקדושים. בכלל זה, הכותל המערבי, הרובע היהודי והמקומות הקדושים האחרים במרחב ירושלים יישארו בידי ישראל לעד\".\nבמפלגת השלטון, קדימה, נחשפה לאחרונה התנגדות של ח\"כים ושרים לוויתורים מפליגים במסגרת יוזמתו המדינית של ראש הממשלה אהוד אולמרט מול אבו-מאזן. החשש הוא שלקראת ועידת וושינגטון יוביל אולמרט יוזמות בסוגיית הנסיגה משטחי יהודה ושומרון והעברת הריבונות על חלק מירושלים לידי הפלסטינים.\nלמרות הצהרות של אולמרט ושרים בממשלה, בראשם רמון, לא פורסם עד כה אף מסמך רשמי המציג את עמדת הממשלה הנוכחית בסוגיות רגישות אלו.\n\"סכנה רבה לעתידה ושלומה של ירושלים\"\nמי שמחולל את המהומה הנוכחית הוא חבר מועצת עירית ירושלים, ומי שהיה יו\"ר קדימה באזור ירושלים בבחירות, ניר ברקת. במכתב שכתב לרמון והגיע לידי ynet הוא כותב: \"לאחרונה פורסמו בהרחבה בכלי התקשורת ידיעות לפיהן במהלך שיחות שאתה מקיים עם ראש הממשלה הפלסטינית, במטרה לגבש מסמך עקרונות, אתה פועל לחלוקתה של ירושלים בין ישראל לבין מדינה פלסטינית עתידית. דבר זה יגרום לפגיעה בריבונותה המוחלטת של מדינת ישראל באגן הקדוש ובעיר העתיקה ולהעברת שכונות בירושלים לידי הפלסטינים\", הוא מתריע.\nפרט לדבריו אלו, כתב רמון לברקת במכתב התשובה: \"קדימה חרתה על דגלה המדיני את העיקרון של ישראל כמדינה יהודית-דמוקרטית בעלת רוב יהודי גדול ומוצק.\nעל בסיס עיקרון זה מנהל ראש הממשלה את המגעים המדיניים שהוא מקיים עם הנשיא עבאס.\n\"כמי שהיה שר לענייני ירושלים ושיתף פעולה עם ראש העיר דאז, אהוד אולמרט, למען חיזוקה של העיר וקידום ענייניה, אני מסכים לכל מלה שכתבת בעניין הצורך לעשות למען ירושלים. אני בטוח, שהבעת הנכונות להוציא את השכונות הערביות מירושלים במסגרת הסדר עם הרשות הפלשתינאית אך תתרום לחיזוקה של ירושלים\", כתב רמון."}
{"article_id": "0,7340,L-3455184,00.html", "header_title": "הצעת חוק: ראש ממשלה נחקר ייצא לנבצרות", "full_text": "כמה ימים לאחר שהיועץ המשפטי לממשלה, מני מזוז,\nנגד אהוד אולמרט בפרשת הבית ברחוב כרמיה - מתגבשת הצעת חוק, לפיה מצב שכזה יוציא את ראש הממשלה באופן אוטומטי לנבצרות.\nאת ההצעה יזמו יו\"ר הוועדה לביקורת המדינה, ח\"כ זבולון אורלב (מפד\"ל), ויו\"ר הקואליציה לשעבר, ח\"כ אביגדור יצחקי (קדימה). הסנקציות המוצעות בחוק יחולו לא רק על ראש ממשלה אלא גם על שרים, נשיא המדינה ויו\"ר הכנסת.\nבנוסף, על-פי ההצעה, תוגבל חקירת המשטרה לשלושה חודשים בלבד ובסיומה ייאלצו החוקרים והפרקליטות להכריע בגורל התיק. על פי הצעת החוק, באישור מיוחד של היועץ המשפטי לממשלה ניתן יהיה להאריך את משך החקירה רק בחודש אחד.\nח\"כ יצחקי אמר היום (ב') ל-ynet: \"לא ייתכן שכל הזמן יהיו פה ראשי ממשלה תחת חקירה ואזהרה. במיוחד במדינה כמו ישראל. חקירה גוזלת זמן רב, צריך להתייעץ עם עורכי דין ולהשקיע בזה מחשבה רבה. כמי ששירת כמנכ\"ל משרד ראש ממשלה ראיתי כמה זמן חקירה גוזלת מראש ממשלה. לא יכול להיות שראש ממשלה יישב מול ראש מוסד, ייקבל דיווח על נושאים ביטחוניים, ויחשוב מה הוא צריך להגיד מחר בחקירה\".\nח\"כ אורלב הוסיף: \"כיום אין בחוק שום סנקציה כנגד ראש ממשלה או שר החשוד בפלילים, אשר מתנהלת נגדו חקירה משטרתית. למעשה יכולה להתנהל במשך שנה שלמה חקירה פלילית כנגד ראש ממשלה, וזהו מצב פסול שאותו אנו מעוניינים לשנות באמצעות חקיקה. ראש ממשלה במדינה כמו ישראל צריך להיות ממוקד ועסוק במשרה מלאה בענייני המדינה בלבד\".\nיו\"ר ועדת ביקורת המדינה הוסיף כי כאשר ראש הממשלה נמצא בחקירה פלילית, הדבר גורם לפגיעה חמורה ביכולת תפקודו. \"אם למשל היה חוק כזה טרם התפוצצה פרשת קצב הוא היה יוצא לנבצרות אוטומטית וחוסך מכולנו את הבושה\", אמר ח\"כ אורלב. \"אך כמובן שהחוק מיועד בראש ובראשונה לפתור את הבעייתיות הרבה ביותר והיא - ראש ממשלה תחת חקירה, או במצב הקיים היום - תחת מספר חקירות\".\nלגבי התקופה המוגבלת בה המשטרה תצטרך לחקור את המקרה, אמר ח\"כ אורלב: \"כדי שהחוק יהיה מאוזן וסביר, הצענו להגביל את המשטרה והפרקליטות להכריע בגורל תיק החקירה בתוך שלושה חודשים לכל היותר. בזמן הזה אגב, הנחקר יעמוד לרשות החוקרים כל אימת שיידרש ולא יוכל להתחמק בטענות של נושאים מדיניים וביטחוניים בוערים. בתום שלושת חודשים יוכלו החוקרים לבקש הארכה חד פעמית של חודש אחד בלבד מהיועץ המשפטי לממשלה. לאחר מכן הם יחויבו להכריע - לכאן או לכאן\"."}
{"article_id": "0,7340,L-3679442,00.html", "header_title": "נתניהו נועד שוב עם ברק: המשך יבוא", "full_text": "ראש הממשלה המיועד, בנימין נתניהו, נועד הערב (יום א') במלון \"קראון פלאזה\" בתל-אביב עם יו\"ר העבודה, אהוד ברק. זו פגישתם השנייה של השניים במסגרת ניסיונותיו של נתניהו להקים ממשלה רחבה ולצרף אליה גם את מפלגת העבודה.\nבתום הפגישה אמר ברק כי השיחה עסקה באופן מקיף באתגרים שלפני ישראל - מדיניים, ביטחוניים וכלכליים - וכי השיחות בין השניים ימשכו בימים הקרובים.\nנתניהו אמר בתום הפגישה: \"החלק הארי בפגישה עם ברק עסק בנושאי הביטחון. החל בהתפתחויות באיראן ובהשלכות על ביטחונינו הלאומי ודרך המשבר בדרום וההיבטים שלו. עסקנו גם במשבר הכלכלי. ברור לכל כי ישראל בפני שעת מבחן, עם צבר של אתגרים שלא ידענו ולא עמדנו בפניהם משך עשרות שנים. ישראל היא לא עסק פרטי של אף אחד, לא שלי ולא של אף אחד. קבענו שנמשיך להידבר אחד עם השני.\nיו\"ר הליכוד מעוניין שברק ימשיך בכהונתו כשר הביטחון, אולם לפי שעה העבודה מתנגדת להצטרפות לממשלה. עם זאת, גורמים בעבודה המקורבים לברק ציינו כי הדילמה בעניין עדיין גדולה. \"חוץ מפוליטיקה יש פה גם מדינה לנהל וחבל שמפלגת העבודה עדיין לא קיימה דיון אמיתי על מה נכון לעשות לנוכח המציאות המורכבת\", אמרו הגורמים. לדהריהם, אין לפסול את האפשרות שגם אם ברק יאמר הערב \"לא\" - תתקיים בין השניים פגישה נוספת.\nעם זאת, יש בעבודה מי שחושש כי גם אם תחליט המפלגה ללכת לאופוזיציה, ייקשה עליה מאוד לשקם את כוחה כיוון שקדימה תהיה המפלגה הגדולה באופוזיציה. \"להיות באופוזיציה עם קדימה זה קטסטרופה, אך להיות בממשלה זה מוות\", אמר ל-ynet גורם בכיר בעבודה. גורם אחר אמר בתסכול: \"בין כה וכה מצבנו טרגי. לא בטוח היכן עדיף למות - בממשלה או באופוזיציה\".\nביום שישי נועד נתניהו עם יו\"ר קדימה, ציפי לבני, במשך כשעתיים אך השיחה\nמפני שנתניהו סירב להתחייב לקווי יסוד יכללו חתירה למצב של \"שתי מדינות לשני עמים\" - הישראלי והפלסטיני. \"שתי מדינות היא לא סיסמה ריקה. אחדות זה לא רק ישיבה בממשלה, אלא שותפות בדרך\", אמרה לבני בצאתה מהפגישה. נתניהו האשים בתום הפגישה: \"לא מצאתי נכונות לאחדות\" ואילו יו\"ר צוות המו\"מ של הליכוד, ח\"כ גדעון סער אמר כי \"המניעים של לבני אישיים\"."}
{"article_id": "0,7340,L-3457156,00.html", "header_title": "רמון רומז: באנאפוליס ידונו על חלוקת ירושלים", "full_text": "המשנה לראש הממשלה, השר חיים רמון, רמז הבוקר (יום א') בישיבת הממשלה כי בוועידת אנאפוליס שתיערך בנובמבר ידונו הצדדים גם בנושאים שנויים במחלוקות, כגון חלוקתה של ירושלים.\n\"מי שחושב שבוועידת אנאפוליס ידונו הצדדים במבנה המוסדות של הרשות הפלסטינית, משלה את עצמו. לישראל יש אינטרס שכל השכונות היהודיות בירושלים יזכו להכרה בינלאומית, ואילו ששכונות ערביות כמו וולאג'ה ושועפט יועברו לפלסטינים\", אמר רמון. \"כאשר מדברים על אופק מדיני, אלה הנושאים שמתכוונים אליהם\".\nלפני כחודש\nתוכניתו\n\t המדינית של רמון, הכוללת את חלוקת ירושלים והעברת הריבונות על המקומות הקדושים למשטר מיוחד.\nבמכתב ששיגר לחבר קדימה, ניר ברקת, פרש אז רמון את רעיונותיו: \"השכונות היהודיות יוכרו על ידי שני הצדדים כשכונות ישראליות בריבונות ישראל. בהתאם, השכונות הערביות יוכרו כשכונות פלסטיניות. יונהגו הסדרי מעבר חופשי נאותים ובטוחים בין השכונות הישראליות, בינן לבין עצמן, ובהתאם - גם בין השכונות הפלסטיניות.\n\"באזור האגן הקדוש יונהג משטר מיוחד שבו יבואו לכלל ביטוי האינטרסים המיוחדים של ישראל בניהול המקומות הקדושים. בכלל זה, הכותל המערבי, הרובע היהודי והמקומות הקדושים האחרים במרחב ירושלים יישארו בידי ישראל לעד\".\nתוכנית רמון זכתה ל\n,\n\t גם בקרב חברי סיעתו שלו - שנשאו דברים נגדה בכנס המועצה המדינית של המפלגה.\n\"ירושלים היא לא עסקת נדל\"ן ואין סמכות לאף אחד לחלק אותה כל יום מחדש\", אמר אז שר התחבורה, שאול מופז.\n\"יש לתבוע את העוגנים לגבולות כפי שקבענו במצע המפלגה, ובהם הדרישה לירושלים מאוחדת\", טען השר לבטחון פנים, אבי דיכטר. \"זו טעות לדבר על הסכם קבע. ראשית עלינו לתבוע את היישום של השלב הראשון במפת הדרכים - הלחימה הפלסטינית, כפי שנכתב במצע המפלגה\".\nגם שר התמ\"ת, אלי ישי, הביע התנגדות נחרצת לנושא חלוקת ירושלים: \"ירושלים אינה למשא ומתן, ודרוש פסק זמן מדיני לעשייה שיקומית. אם הוועידה אינה מן הנמנע, ראוי יהיה להקפיד על מספר עקרונות ומעל הכל ההחלטה הברורה שירושלים מחוץ לכל דיון ושיח. מעבר לכך, אני קורא לפסק זמן מדיני לצורכי שיקום כלכלי של הרשות, מהלך רחב בתמיכת אירופה וארצות הברית\".\nשר האוצר, רוני בר-און, תקף את התוכנית: \"אל לכם לשחות כמו ליוויתנים אל החוף. אין לרוץ באמוק אל סוף המשא ומתן המדיני\". הוא הזכיר בדבריו את \"נאום הלוויתנים\" של של רמון בינואר 1994, בה דימה את חברי מפלגת העבודה כלוויתנים שאיבדו את חוש הכיוון והגיעו לחוף.\nליברמן: להעביר שכונות לשליטה פלסטינית\nלעומת המתנגדים, ישנם התומכים בתכניתו של רמון. השר להגנת הסביבה, גדעון עזרא, אמר: \"צריך לחזק את הפת\"ח, ובכך לסייע לתהליך השלום. בעניין ירושלים, יש שכונות בעיר שצריך להעביר אותן לשליטה פלסטינית כמו שועפת, ענטה, וואלג'ה, ונוספות\".\nהשר לעניינים אסטרטגיים, אביגדור ליברמן, תקף כצפוי את עיקרי התכנית, אך עם זאת הביע תמיכה ברעיון להעביר כמה שכונות לשליטה פלסטינית: \"פיאד ואבו מאזן לא רלבנטיים. אני מוטרד מאוד מהתבססות החמאס בעזה, וצריך לקבל החלטות ולפעול. יש להעביר לשליטה פלסטינית חלק מהשכונות ומחנות הפליטים. לעומת זאת, העיר העתיקה והר הצופים הם חלק בלתי נפרד מירושלים\".\nשר התשתיות, בנימין בן אליעזר, תמך בתכנית, אם כי באופן זהיר: \"צריך לקיים דיון מהותי בעניין האוכלוסייה הערבית. זה נושא אסטרטגי מבחינת ישראל. אני מקבל בברכה את דברי ראש הממשלה, לפיהם הממשלה תקיים סדרת דיונים בנושא התהליך המדיני, על מנת שהמפגש בנובמבר יוכתר בהצלחה\".\nהשר עמי אילון, הביע אף הוא תמיכה בקידום המהלכים מול הפלסטינים: \"גורם הזמן פועל כנגד הפרגמטיים, כנגד האופציה של שתי מדינות לשני עמים. צריך לנצל את ההזדמנות שיש היום מול המנהיגות הפרגמטית הנוכחית, אחרת נמצא עצמנו מול מנהיגות קיצונית יותר של חמאס ואל קעידה. יש היום הזדמנות וחשוב לנצל אותה. צריך לייצר אופק מדיני ברור, שמנצל את המגמה הפרגמטית\"."}
{"article_id": "0,7340,L-3457441,00.html", "header_title": "מסתמן: אין המלצות אישיות בדו\"ח וינוגרד", "full_text": "ועדת וינוגרד צפויה לפרסם בתוך שבועות אחדים - עד סוף 2007 - את הדו\"ח הסופי אודות מלחמת לבנון השנייה. הוא יכלול ניתוח מקיף של מהלכי המלחמה ומערך השיקולים שהנחה את הדרג המדיני והצבאי. חברי הוועדה לא צפויים לחסוך את שבט ביקורתם מהתנהלות הרשויות בזמן המלחמה, ואולם, ככל הנראה, המלצות אישיות נגד מי מהבכירים בממשלה או בצבא לא יהיו בדו\"ח.\nבחודשים האחרונים טרודה המערכת המדינית, הביטחונית, המשפטית והפוליטית בישראל בשאלה מרכזית אחת: האם הקו החריף, שאפיין את דו\"ח הביניים של ועדת וינוגרד, יתמיד ואף יחמיר. לאחר שהרמטכ\"ל הקודם, דן חלוץ, וגם שר הביטחון בזמן המלחמה, עמיר פרץ, יצאו מהתמונה, נותרה אישיות מרכזית אחת \"על הכוונת\". אמירה מפורשת נגד יכולתו של ראש הממשלה לכהן הייתה עשויה לגלגל מהלך פוליטי, ולמעשה, לשלוח אותו הביתה.\nלקראת פרסום הדו\"ח טענו בצמרת המדינית והצבאית, כי אם ייכללו בדו\"ח מסקנות אישיות - הרי שלפי חוק, יש להקדים להן מכתבי אזהרה לגורמים הרלוונטיים. בנושא זה אף\nהסניגורית הצבאית הראשית, אל\"מ אורנה דויד. חברי הוועדה השיבו באופן מעורפל, ורמזו כי מי שעלול להיפגע באופן אישי מהדו\"ח, יקבל הזדמנות נאותה לשטוח את טיעוניו. אלא שנראה כי הם סבורים שממילא, לא יהיה בכך צורך.\nל-ynet נודע כי חברי הוועדה סבורים שמוטב להימנע מהצורך במכתבי אזהרה ובסחרור של המערכת הפוליטית והמשפטית לזמן ממושך. במקום זאת, עדיף לפרסם מסקנות ולקחים ליישום מיידי, וללא דיחוי נוסף. גם הפעם - כמו בדו\"ח הביניים, שנראה כי היה חריף עוד יותר מזה הסופי - מעדיפה ועדת וינוגרד להשאיר את מסקנותיה ל\"משפט הציבור\".\nהדו\"ח הסופי יכלול היבטים שונים הנוגעים למוכנות הצבאית, להפעלת הכוח, להכשרת\nהמפקדים ולתפישת הביטחון של ישראל. הוא ייגע בהחלטות של הדרג המדיני במהלך המערכה, בכלל זה ההחלטה על הפסקת האש במועצת הביטחון - ומבצע העומק האחרון, שבכל זאת יצא לדרך אחריה. עוד על הפרק: היחסים שבין דרג צבאי למדיני; האתוס הכללי של החברה הישראלית והקשר בינו לבין אתגרי המדינה; הטיפול בעורף; והתאמת המהלכים שביצע צה\"ל לרוח המשפט הבינלאומי, קרי - סוגיית \"פשעי המלחמה\",\nועדת וינוגרד סירבה להגיב לפרטים המתפרסמים כאן. מהוועדה נמסר כי בימים אלה נמשכת מלאכת גיבוש הדו\"ח הסופי אודות מלחמת לבנון השנייה.\nיו\"ר סיעת מרצ, ח\"כ זהבה גלאון, מסרה בתגובה: \"ועדת וינוגרד היא כרוניקה של אימפוטנטיות ידועה מראש. ראש הממשלה מינה את חוקריו ובכך דן למוות את החקירה. מדובר בסטירת לחי לציבור, לא ייתכן שמי ששלח חיילים ואזרחים להיהרג בקלות דעת ובפזיזות לא ייתן את הדין על כך. בכך הכישלון הופך להיות יתום\"."}
{"article_id": "0,7340,L-3353188,00.html", "header_title": "אולמרט לא לבד: גם שלושת קודמיו נחקרו", "full_text": "ראש הממשלה, אהוד אולמרט, הצטרף הערב (ג') רשמית לרשימת ראשי הממשלה הישראלים שנחשדו בפלילים ונחקרו. הנחקרים עד כה היו קודמיו בתפקיד: אריאל שרון, אהוד ברק ובנימין נתניהו. זאת לאחר שפרקליט המדינה, ערן שנדר,\nפלילית\n\t נגדו בפרשת הפרטת בנק לאומי.\nשרון - \"האי היווני\", \"עמותות הקש\" ו\"סיריל קרן\"\nקודמו של אולמרט בתפקיד, אריאל שרון, נחקר בחשד למעורבות בשלוש פרשות שונות. אחת הפרשות היא \"האי היווני\", שחקירתה החלה בבחירות המקדימות לראשות הליכוד ב-2001. שרון נחקר בחשד שסייע לאיש העסקים דוד אפל לרכוש אי ביוון כדי להפוך אותו למרכז תיירות. גם בנו של שרון, גלעד, נחקר בפרשה. החשד היה שהעסקתו אצל אפל כיועץ היתה בפועל שוחד. ביוני 2004 הודיע היועץ המשפטי לממשלה, מני מזוז, על\nבשל היעדר ראיות מספיקות להעמדת השניים לדין.\nהפרשה השנייה בה נחקר שרון היא \"עמותות הקש\". במסגרתה\nבנו, עומרי, על-פי הודאתו בעבירות על חוק המפלגות, רישום כוזב במסמכי תאגיד ועדות שקר בפני מבקר המדינה ו\nלתשעה חודשי מאסר בפועל. עומרי שרון, שניהל את מערכת הבחירות של אביו, קיבל בין יולי 99' לפברואר 2000 תרומות בסכום של יותר מ-6 מילון שקלים מתאגידים בארץ ובחו\"ל עבור הקמפיין בבחירות הפנימיות בליכוד. הסכומים חרגו בהרבה מהמותר לפי חוק המפלגות. עומרי שרון לא דיווח על הסכומים למוסד הביקורת של הליכוד. לצורך השימוש בכספים הוקמה חברת \"אננקס מחקרים\", אליה הוזרמו הכספים ובאמצעותה הם שולמו לספקים ולנותני שירותים למיניהם.\nבמהלך שנת 2003 נחקרו אריאל שרון ובניו גלעד ועומרי על-ידי משטרת ישראל בחשד להלוואה שקיבל שרון מהמיליונר הדרום-אפריקני סיריל קרן, במטרה לכסות את החובות שהצטברו בפרשת \"עמותות הקש\". חקירת פרשת \"סיריל קרן\", ש\"התפוצצה\" בהד ציבורי גדול ערב בחירות 2003, טרם הסתיימה. לפני כשנה החליט מזוז כי החקירה תימשך למרות מצבו הרפואי של ראש הממשלה לשעבר, השרוי בתדרמת מאז ינואר אשתקד.\nברק - פרשת העמותות\nגם ראש הממשלה לשעבר אהוד ברק, המתמודד שוב בהווה על ראשות מפלגת העבודה, נחקר בחשד לפלילים. בשנת 2000 הורה היועץ המשפטי לממשלה על פתיחת חקירה בסוגיית מימון מערכת הבחירות של ברק ב-1999, בהם ניצח.\nבשנת 2001 נחקר ברק באזהרה בחשד לעבירה על חוק מימון מפלגות במסגרת \"פרשת עמותות\". במוקד החקירה היו עמותות שהוקמו למטרות חינוך וחברה. מחקירת המשטרה עלה חשד כי לקראת הבחירות פעלו כל העמותות בניגוד למטרותיהן המוצהרות, והתמקדו בפעילות למען בחירתו של אהוד ברק לתפקיד ראש הממשלה. חלק מהעמותות הוקמו סמוך למועד הבחירות ופעלו תקופה קצרה. עמותות אחרות היו ותיקות יותר.\nהחשד היה שפעילות זו של העמותות מנוגדת לחוק מימון מפלגות. את העמותות מימנו תרומות מגורמים פרטיים ומקרנות מחו\"ל והן ניהלו ומימנו חלקים מהקמפיין למען בחירתו של ברק. בשנת 2003 החליט היועץ המשפטי לממשלה, אליקים רובינשטיין,\nנגדו בשל היעדר ראיות.\nנתניהו - הראשון שנחקר בחשד לפלילים\nבסיום החקירה המליצה המשטרה להגיש נגדו כתב אישום. באפריל 1997 הודיע היועץ המשפטי לממשלה, אליקים רובינשטיין, על החלטתו שלא להעמיד לדין את נתניהו, אולם בדו\"ח חריף של פרקליטות המדינה נמתחה ביקורת על תיפקודו של נתניהו בכל הקשור להליכי מינוי היועץ המשפטי לממשלה.\nבאוגוסט 99 התפרסם ב\"ידיעות אחרונות\" תחקיר בו נטען כי בני הזוג נתניהו הסתייעו בקבלן הובלות לביצוע עבודות פרטיות בביתם, וכי הגישו את החשבונות ללשכת ראש הממשלה. ב-29 במרס 2000, בתום חקירה מתוקשרת, המליצה המשטרה להעמיד לדין את ראש הממשלה לשעבר בעבירות שוחד, מרמה, הפרת אמונים ושיבוש חקירה. אך בסופו של דבר, לא הוגשו כתבי אישום בפרשה."}
{"article_id": "0,7340,L-3675923,00.html", "header_title": "ברק בתום הפגישה עם נתניהו: נלך לאופוזיציה", "full_text": "לאחר שאמש\n,\n\t ציפי לבני, נפגש הבוקר (יום ב') בנימין נתניהו, עם יו\"ר העבודה, אהוד ברק, כדי לבדוק את אפשרות צירופה של העבודה לממשלה. לאחר פגישה בארבע עיניים במלון בירושלים, אמר ברק: \"הבוחר שלח את העבודה לאופוזיציה. לשם נלך\". נתניהו, שעדיין לא אמר נואש מהניסיון להרכיב ממשלה רחבה, אמר: \"אני לא מתכוון לוותר על המאמצים להרכיב ממשלה רחב לנוכח האתגרים, ובראשם איראן. אפגש שוב עם לבני וברק\".\nצילום: אלי מנדלבאום\nיו\"ר העבודה אמר בתום הפגישה: \"פסק דינו של הבוחר שלח את העבודה אל האופוזיציה ואנחנו מכבדים את הקביעה הזאת. אמרתי למר נתניהו שאנחנו נהיה אופוזיציה אחראית, רצינית וקונסטרוקטיבית. מר נתניהו ביקש לשמור לעצמו את הזכות לבקש להיפגש בהמשך בתהליך הרכבת הממשלה ואני מניח שאם הוא יבקש להיפגש, אז ניפגש\".\nואילו נתניהו אמר: \"אנסה לעשות כל מאמץ כדי להביא לממשלת אחדות לאומית. חייבים לשים הפוליטיקה השגרתית בצד, כי האתגרים הניצבים בפני ישראל עצומים\".\n(צילום: גיל יוחנן)\nבעבודה נשמעו אתמול טענות לפיהן ברק מנסה לבחון בשיחות עם פעילים את אפשרות הצטרפות העבודה לממשלה בראשות נתניהו. בלשכת ברק דחו בתוקף את הטענות, ואמרו כי ברק מתכוון להוביל את העבודה באופוזיציה. גם בכירים בעבודה אמרו כי \"הסיכוי שנצטרף לממשלה כפי שביבי מקים כעת - נמוכה ביותר\".\nיושב ראש הליכוד רוצה מאוד לראות את קדימה מצטרפת לקואליציה שלו, אבל אפילו מקורביו מודים כי לו היו צריכים לייעץ ללבני כיצד לנהוג במציאות הפוליטית שנוצרה לאחר הבחירות הכלליות - היו מייעצים לה להישאר מחוץ לממשלה ולהוביל את האופוזיציה."}
{"article_id": "0,7340,L-3451868,00.html", "header_title": "מופז בכנס קדימה: ירושלים היא לא עסקת נדל\"ן", "full_text": "תוכניתו המדינית של המשנה לראש הממשלה, חיים רמון, שהועלתה על הכתב במסמך רשמי\n,\n\t זכתה לביקורת קשה אמש (יום ה') בכנס המועצה המדינית של סיעת קדימה, שנערך בפתח תקווה.\nשר התחבורה, שאול מופז, תקף את ההצעה - שכוללת גם תוכנית לחלוקת הבירה - ואמר: \"ירושלים היא לא עסקת נדל\"ן ואין סמכות לאף אחד לחלק אותה כל יום מחדש\". כשסיים את דבריו זכה מופז למחיאות כפיים סוערות מהקהל.\nשרת החוץ, ציפי לבני, אמרה כי \"יש לקיים את עקרון המקומות קדושים, ובראשם ירושלים בירת ישראל. כך כתבנו, כך אמרנו, כך התחייבנו. עם זה אנו צריכים להיכנס לחדר המשא ומתן, ועם ההצלחה לצאת מהחדר\".\n\"יש לתבוע את העוגנים לגבולות כפי שקבענו במצע המפלגה, ובהם הדרישה לירושלים מאוחדת\", טען השר לבטחון פנים, אבי דיכטר. \"זו טעות לדבר על הסכם קבע. ראשית עלינו לתבוע את היישום של השלב הראשון במפת הדרכים - הלחימה הפלסטינית, כפי שנכתב במצע המפלגה\".\nשר האוצר, רוני בר-און, תקף אף הוא את התוכנית: \"אל לכם לשחות כמו ליוויתנים אל החוף. אין לרוץ באמוק אל סוף המשא ומתן המדיני\". הוא הזכיר בדבריו את \"נאום הלוויתנים\" של של רמון בינואר 1994, בה דימה את חברי מפלגת העבודה כלוויתנים שאיבדו את חוש הכיוון והגיעו לחוף.\nרמון: ירושלים היום כבר לא ציונית\nבהגיע תורו ניסה רמון לשכך את הסערה. \"כבר היום ירושלים לא ציונית. אין בה רוב לציונים, כי עוד 20 שנה ירושלים לא תהיה יהודית\", הסביר. \"כשעשיתי מה שעשיתי, לא העליתי על דעתי שיהיה כזה רעש. צריך לזכור שבאתי מהעבודה. בנושא ירושלים הלכתי קודם כל לליברמן, למצע ישראל ביתנו, שם כתוב שכל השכונות בעלות הרוב היהודי תשארנה בריבונות יהודית, ושכונות כמו ג'בל מוכאבר יעברו לריבונות פלסטינית\", אמר רמון המתגונן.\nהוא המשיך: \"אנחנו צריכים לוותר על חלקים גדולים בירושלים כדי שיהיה לנו רוב, ונשלוט בחלקים החשובים לנו. נצטרך לוותר על החלקים המוסלמים\", אמר וזכה אף הוא לפרץ מחיאות כפיים.\nתוכנית רמון, כפי שנכתבה במסמך ששיגר לאיש העסקים וחבר קדימה, ניר ברקת, כוללת: \"השכונות היהודיות יוכרו על ידי שני הצדדים כשכונות ישראליות בריבונות ישראל. בהתאם, השכונות הערביות (דוגמת שועפאת) יוכרו כשכונות פלסטיניות. יונהגו הסדרי מעבר חופשי נאותים ובטוחים בין השכונות הישראליות, בינן לבין עצמן, ובהתאם - גם בין השכונות הפלסטיניות.\n\"באזור האגן הקדוש יונהג משטר מיוחד שבו יבואו לכלל ביטוי האינטרסים המיוחדים של ישראל בניהול המקומות הקדושים. בכלל זה, הכותל המערבי, הרובע היהודי והמקומות הקדושים האחרים במרחב ירושלים יישארו בידי ישראל לעד\"."}
{"article_id": "0,7340,L-3453212,00.html", "header_title": "התפטרות אולמרט - לא כל-כך מהר", "full_text": "בעקבות החלטת היועץ המשפטי לממשלה, מני מזוז,\nנגד ראש הממשלה, אהוד אולמרט, בפרשת הבית ברחוב כרמיה, עלתה שוב השאלה האם על ראש הממשלה להתפטר מתפקידו? במיוחד לאור העובדה שמדובר\nנגדו.\nמשפטנים בכירים אומרים כי עדיין מוקדם להורות לראש הממשלה להתפטר מתפקידו בגלל החקירות. שופטת בית המשפט העליון בדימוס, דליה דורנר, אמרה ל-ynet: \"ההסדר הקיים בחוק הוא מאוד רחב. עד שלא מכריחים אותו לסיים את תפקידו - אין הכרח שישעה את עצמו או יתפטר. זה עניין של תרבות פוליטית והתרבות הפוליטית שלנו היא מאוד בעייתית\".\nהשופטת דורנר מזכירה כי אדם שלא הורשע - הוא בחזקת חף מפשע. \"מבחינתי כאזרחית עומדת לראש הממשלה חזקת החפות. עם זאת יש צורך בחוק שיקבע מתי על ראש ממשלה להשעות את עצמו עקב חקירה פלילית או במקרה של אולמרט - ריבוי חקירות פליליות\".\nגם השר לשעבר, פרופ' שמעון שטרית, סבור כי רחוקה הדרך עד שראש הממשלה יצטרך להשעות את עצמו. \"על-פי לשון החוק, ראש הממשלה אינו מפסיק, אינו משעה ואינו מסיים את כהונתו עקב פתיחת חקירה פלילית בפרשה שבה הוא מעורב. לפי לשון החוק, כהונת ראש ממשלה נפסקת רק לאחר הרשעה בפסק דין סופי, ורק אם בית המשפט פסק שההרשעה היתה בעבירה שיש עמה קלון\", אומר פרופ' שטרית.\nעם זאת, אומר שטרית כי הכנסת יכולה להדיח את אולמרט מתפקידו אם יורשע. \"לפני ערעור על הרשעה, הכנסת מוסמכת להעביר את ראש הממשלה מכהונתו בהחלטה של רוב חברי הכנסת. החוק תוקן בשנת 2001 וקבע הוראות מפורשות בעניין זה. גם לגבי השרים תוקן החוק והוא קובע כי התפטרות של השר באה רק אחרי הרשעה בעבירה שיש עמה קלון\".\nאז מתי ראש הממשלה צריך להתפטר או להשעות את עצמו מתפקידו? \"יש להעדיף את העמדה שמבחינה חוקתית ראש הממשלה ראוי שיישאר בתפקידו עד הרשעה בבית משפט\", הוא אומר. \"באשר לצד הציבורי, הרי שבידי הכנסת הסמכות והכוח להביע בו אי-אמון ולהפיל את הממשלה בהצבעה של 61 חבריה\".\nדרך פעולה אפשרית ומוכרת: נבצרות\nד\"ר סוזי נבות, מומחית למשפט חוקתי במכללה למנהל, אומרת כי כבר נחקרו ראשי ממשלה בעבר. \"חוק יסוד הממשלה לא מעניק חסינות מפני חקירה, אלא קובע כי לא תיפתח חקירה פלילית נגד ראש הממשלה, אלא בהסכמת היועץ המשפטי לממשלה. בשלב הזה של חקירה פלילית, לא מוטלת על ראש הממשלה כל חובה משפטית להשעות עצמו מתפקידו, או להתפטר מתפקידו. כבר נחקרו בעבר ראשי ממשלה, והשלב הזה הוא שלב מאד מוקדם בהליך פלילי\".\nמנגד, אומרת ד\"ר נבות, קיימת בעייה בשל ריבוי החקירות נגד אולמרט. \"כרגע יש כנגד ראש הממשלה החלטה על חקירה פלילית בשתי פרשיות. אבל יש עוד\nשלגביהם צריך היועץ להחליט האם לפתוח בחקירה פלילית. יש כמובן משקל וחשיבות לעובדה שאדם נחקר בפלילים על מספר פרשיות שאולי מעלות 'דפוס פעולה דומה'. כאן 'כמות' החקירות יכולה להעיד על התנהלות בעייתית. ולכן, אם אכן יתנהלו שלוש חקירות פליליות או אף ארבע - לא בטוח שראש הממשלה יוכל מבחינה מעשית למלא את תפקידו כאשר הוא טרוד בחקירות, שכן ריבוי החקירות עלול לגזול זמן רב. וזאת בלא להזכיר את ההיבט הציבורי של ריבוי חקירות פליליות\".\nד\"ר נבות סבורה כי במקרה של ריבוי חקירות יכול ראש הממשלה להשתמש בהליך ה\"נבצרות. \"חוק יסוד הממשלה מכיר במצב שבו 'נבצר מראש המשלה זמנית למלא את תפקידו'. ההנחה היא - לאור מקרהו של ראש הממשלה לשעבר\n- שהמדובר במצב של נבצרות 'רפואית' בעיקרה, אבל אין הגבלה כזו בחוק. לכן לדעתי אין סיבה שלא לאפשר הפעלת הסעיף הזה גם על מצב שבו 'נבצר מראש הממשלה למלא את תפקידו' בשל חקירה פלילית שמתנהלת נגדו. במקרה כזה - ממלא מקום ראש הממשלה ימלא את מקומו - ותקופה הנבצרות הזמנית היא 100 ימים. ביום ה-101 רואים את הממשלה כאילו התפטרה\"."}
{"article_id": "0,7340,L-3353373,00.html", "header_title": "פרשת אולמרט ובנק לאומי: החקירה מתחילה", "full_text": "הבוקר (יום ד') יתחילו חוקרי היחידה הארצית לחקירות הונאה בחקירת החשדות בפרשת מכירת בנק לאומי והחשד לניסיון הטייתו על ידי ראש הממשלה אהוד אולמרט.\nבעבר נערכה בדיקה מוקדמת של הפרשה\nהיועץ המשפטי לממשלה - תבקש המשטרה להוציא צווי חיפוש על מנת לתפוס מסמכים ותתחיל בזימון נחקרים. במשטרה מעריכים כי חקירתו של ראש הממשלה תיערך רק בסוף התהליך, לאחר שיאספו כל הממצאים והראיות. זאת, על-מנת שיוכלו לדעת בדיוק האם וכיצד קשור ראש הממשלה לניסיון הטיית המכרז לטובת מקורביו.\nיצוין כי צוות החוקרים בפרשה הוא אותו צוות הבדיקה המוקדמת שמונה בעבר.\nובתוך כך, עו\"ד יוסי פוקס פנה הבוקר ליועץ המשפטי לממשלה על מנת שיורה על השעייתו של ראש הממשלה אולמרט, לאחר ההחלטה על פתיחת חקירה רשמית בפרשה. בפנייתו הסביר פוקס כי \"מאחר והחשדות כנגד רה\"מ מתייחסים לתקופה שבה כיהן כממלא מקום שר האוצר מדובר בחשד לביצוע עבירות חמורות, לרבות עבירת שוחד ואין זה סביר שראש ממשלה שעננה כה כבדה מרחפת מעל ראשו, ימשיך למלא את תפקידו\".\nמשפטנים מעריכים כי אם היועץ לא ייענה לבקשתו של עו\"ד פוקס, עשויה להיות מוגשת עתירה לבג\"צ, כפי\nבפרשת\n\t הנשיא קצב, על מנת \"להכריח\" את היועץ המשפטי לחשוף את עמדתו בנושא לציבור.\nכזכור, היועץ מזוז נקט בעבר עמדה לפיה מי שמתנהלת נגדו חקירה פלילית חמורה לא יכול לכהן כשר לביטחון פנים או\n,\n\t או לפחות צריך להימנע מקבלת החלטות בתחומים מסויימים.\nרה\"מ אולמרט לא יהיה ראש הממשלה הראשון החשוד בפלילים. שלושה ראשי ממשלות\nקודם לכן: בנימין נתניהו בפרשת 'בראון-חברון', אהוד ברק בפרשת העמותות הפיקטיביות ואריאל שרון בפרשת סיריל קרן ו'האי היווני'."}
{"article_id": "0,7340,L-3453049,00.html", "header_title": "צוותים שונים לחקירת פרשות בנק לאומי וכרמיה", "full_text": "ראש אגף החקירות והמודיעין במשטרה, ניצב יוחנן דנינו, טרם החליט על מי להטיל את החקירה בפרשת הבית ברחוב כרמיה בירושלים, שעליה\nהיועץ המשפטי לממשלה, מני מזוז. במקביל, נמשכת חקירת המשטרה בפרשת\n.\nחקירת בכירים: התחשבות בלוח זמנים ובמקום\nבשונה מאזרח רגיל שנחשד בפלילים ומגיע למתקן משטרתי כדי להיחקר, כשמדובר באישיות בכירה הנוהל הוא שונה. במקרה של ראש ממשלה או נשיא מדינה - צוות החקירה מגיע ללשכתו של הבכיר, לאחר תיאום מדוקדק של לוחות זמנים בין הצדדים. הנוהג הוא שנציג של צוות החקירה פונה ללשכת הבכיר ומציע כמה מועדים אפשריים לחקירה.\nלאחר שנקבע מועד - מגיע צוות החקירה ללשכת הבכיר ונוהג בו כבכל חשוד אחר. מהלך החקירה ייחודי גם בכך שעל החוקרים להביא עימם ציוד תיעוד, מכשירי הקלטה ועוד, שנמצאים דרך קבע במתקני המשטרה - ולהתקינם במשרדו של הבכיר, במקום בו נערכת החקירה.\nחקירת החשדות בפרשת הבית ברחוב כרמיה תחל בקרוב. החוקרים צפויים להתחיל את החקירה בתשאול הגורמים המעורבים, חוץ מראש הממשלה. החוקרים יאספו עדויות ומסמכים ויגיעו בסופו של דבר, אם יימצא שיש בכך צורך - לחקור את ראש הממשלה. קודם לחקירה זקוקים החוקרים לאישור מיוחד מצידו של היועץ מזוז.\nבנושא הבית ברחוב כרמיה - טרם החליט ראש אגף החקירות והמודיעין במשטרה, ניצב יוחנן דנינו, על מי להטיל את החקירה. מה שכבר ברור הוא שחברי הצוות החוקרים את פרשת מכירת גרעין השליטה בבנק לאומי - לא יהיו מעורבים בחקירת כרמיה.\nגורמים במשטרה אמרו ל-ynet כי מדובר בשתי חקירות שונות לחלוטין ולכן הצוותים החוקרים יהיו שונים. צפוי לכן שלא תהיה השפעה לגבי קצב ההתקדמות בין שתי החקירות."}
{"article_id": "0,7340,L-3675871,00.html", "header_title": "לבני: אין התקדמות; נתניהו למקורביו: לא ייצא דבר", "full_text": "לראשונה מאז הבחירות ויומיים אחרי שנשיא המדינה\nאת מלאכת הרכבת הממשלה, נפגשו אמש (יום א') יו\"ר הליכוד ויו\"ר קדימה, ציפי לבני. במשך יותר משעה וחצי ניסה נתניהו לשכנע את לבני להצטרף לממשלה רחבה בראשותו - למרות התעקשותה להשאיר את קדימה באופוזיציה, על רקע תמיכת סיעות הימין והחרדים בליכוד.\nבתום הפגישה התייצב נתניהו מול המצלמות, ניסה להביע אופטימיות מסויגת, ואמר כי \"אפשר וצריך למצוא דרך משותפת\". עם זאת, בשיחות עם מקורביו אמר יו\"ר הליכוד כי השתכנע שלא יצליח להקים קואליציה עם קדימה. \"לא ייצא מזה כלום\", אמר להם. לבני מצדה היתה ברורה יותר ואמרה לכתבים, כי \"לא הגענו לשום הסכמה. אין סיבה להרכיב צוותי משא ומתן\".\n(צילום: גיל יוחנן)\nהשניים לא עסקו בפגישתם בנושאי תיקים וקואליציה. סלע המחלוקת בין השניים היה המשא ומתן עם הפלסטינים. נתניהו אמר ללבני במהלך הפגישה, כי \"אני לא נגד מו\"מ. יש אתגרים אחרים חשובים לא פחות. המו\"מ זה לא הכל\". נתניהו הדגיש כי בשורה של נושאים, מסכימות שתי המפלגות על הדרך.  \"אנחנו מסכימים בצורך לבצע שינוי בשיטת הממשל וגם בנושא דת ומדינה וכן גיור'. בואי נחפש את הדברים המשותפים\", אמר.\nנתניהו ניסה לשכנע את יו\"ר קדימה כי יהיה לה תפקיד מרכזי בממשלה עתידית. \"אני מתכוון לנהל מו\"מ עם הפלסטינים שתהיי בו שותפה. מול סדר הנושאים הכבדים שעל הפרק עלינו לאחד כוחות ואין סיבה שלא נוכל להגיע להבנות. כבר היו פערים גדולים יותר שגישרו עליהם\".\nלכתבים אמר נתניהו בתום הפגישה, כי \"מצאנו דברים משותפים ויש גישות שונות בתחומים שונים. לדעתי ניתן לגשר עליהם ברצון טוב. אם רוצים למצוא את המאחד זה אפשרי, ואף הכרחי\". נתניהו הדגיש: \"אני מקווה שניפגש שוב וננסה להגיע לדרך משותפת\". השניים סיכמו להיפגש בשנית.\nנתניהו הדגיש את החשיבות מבחינתו בממשלת אחדות. \"הערב הזה ובימים האחרונים נעשו מאמצים להקים ממשלת אחדות אל מול האתגרים והסכנות שבפניהם ניצבת ישראל. זה צו השעה וזהו צו העם\". לדבריו, \"מול האתגרים חשוב שנשקיע כולנו את המאמץ בימים הקרובים, על מנת למצוא הסכמה בתוכנו\".\nלבני מצידה נשמעה פחות אופטימית. לדבריה, בינה לבין נתניהו \"יש מחלוקות קשות בנושא המדיני\". יו\"ר קדימה הדגישה, כי \"בנושא שתי מדינות לשני עמים הוא לא השיב בחיוב. מבחינתי זה מהותי. מבחינתי דבר לא השתנה. אין סיבה להרכיב צוותי מו\"מ. לא הגענו לשום הסכמה. מבחינתי אין שום התקדמות בנושאים המהותיים\".\nבשיחה עם ynet לאחר הפגישה אמרה לבני, כי \"השאלה אם תהיה ממשלה היא על השלום. אלו עקרונותיי, עליהם לא אתפשר. דרכו של נתניהו אינה נראית דרכי. אני מאוד שלמה עם עמדותיי, אני יודעת מה נכון ואני יודעת מה אני רוצה ולכן מבחינתי לא התקדמתי וברור לי מאוד מה צריך להיות\".\nפגישתם של השניים במלון ענבל בירושלים התארכה מעבר למצופה. השניים שוחחו יותר משעה וחצי בארבע עיניים, כשאפילו המאבטחים לא הורשו להיכנס לחדר הדיונים \"חרמון\" שבו דנו השניים במרכז הכנסים של המלון. בחדר זה נהגה לבני בעבר לקיים פגישות עם איש צוות המו\"מ הפלסטיני, אבו עלא. בשלב כלשהו ביקשו השניים להזמין אוכל, ואל חדר הוכנסו כריך אבוקדו עבור לבני, והמבורגר וצ'יפס עבור נתניהו.\nבמערכת הפוליטית נשמעו טענות על כך שנתניהו התחייב לפני האיחוד הלאומי כי בקווי היסוד של הממשלה לא\nתופיע התייחסות למפת הדרכים או ועידת אנאפוליס. עם זאת, בלשכת נתניהו טענו כי \"אין התחייבות כזאת לא בכתב ולא בעל-פה\".\nשעות ספורות לפני הפגישה כינסה לבני את חברי סיעת קדימה ו\n,\n\t שכמעט ואינה מותירה פתח להצטרפות לממשלה. לבני אמרה כי \"ימים אלה הם המבחן של קדימה\", ולדבריה המפלגה תהיה \"אופוזיציה אחראית\", ש\"תילחם בכוח\" על הדרך אותה הציגה לציבור. רוב חברי הסיעה התייצבו מאחורי לבני, אך השר שאול מופז, מספר 2 במפלגה, נשמע מסויג יותר.\nנתניהו ייפגש היום עם יו\"ר העבודה, אהוד ברק. מפלגת העבודה הודיעה כבר\n,\n\t אולם במהלך היום נשמעו לחשושים במפלגה, לפיהם ברק מנסה לגשש ולבדוק אפשרות שמפלגת העבודה תסכים להיכנס לממשלה. מלשכתו של ברק הכחישו את הדברים וטענו בתוקף כי מפלגת העבודה לא תשב בממשלה. אלי אורן, יו\"ר מזכירי הסניפים בעבודה, אמר ל-ynet כי \"השטח מתנגד להליכה לאופוזיציה\"."}
{"article_id": "0,7340,L-3450954,00.html", "header_title": "התגובות לרמון: \"ירושלים חזקה מכל ממשלה\"", "full_text": "כך אמר אמש (ג') יו\"ר מפלגת הגמלאים, בת הברית הצמודה של קדימה בממשלת אולמרט, בעקבות חשיפת מכתבו של רמון, הקורא לחלוקת ירושלים ומשטר מיוחד באגן הקדוש.\nסגן ראש הממשלה ויו\"ר סיעת ש\"ס, אלי ישי, מסר בתגובה לתוכניתו של רמון: \"אני מתנגד התנגדות נחרצת ליוזמת השר רמון. ירושלים היא העיר שמאחדת את העם היהודי אלפי שנים, ואינה מטבע עובר לסוחר או פיסת נדל\"ן. ירושלים היא זכות הקיום של העם היהודי ואין מי שיכול לוותר על זכות זאת\". גורמים בש\"ס הוסיפו בעקבות הפרסום ב-ynet: \"מי שמוכן לוותר על ירושלים בשביל לשמור על הממשלה - סופו שיגלה שירושלים חזקה מכל ממשלה שהיא\".\nבלשכותיהם של שני שרים שביקשו שלא להזדהות אמרו כי אין\nסיכוי שיוזמת רמון תאושר בממשלה או בכנסת במצב הדברים הנוכחי מול הפלסטינים. בלשכות שרים אחרים דווח על תסיסה רבה בקרב נבחרי קדימה בגין מכתבו של רמון, הקורא לחלוקת ירושלים.\n\"כנראה שמדובר בבלון ניסוי נוסף שמפריח ראש הממשלה באמצעות רמון. הדבר הזה לא יעבור בשקט, בישיבה המדינית של מועצת קדימה בנוכחות אולמרט ביום חמישי בפתח תקווה. אין לו מעמד לשנות את המצע הרשמי של קדימה\", אמר אחד הבכירים.\nגם חבריו של רמון לסיעת קדימה לא מתיישרים לפי מסמך החזון הירושלמי שגיבש. ח\"כ זאב אלקין אמר כי הוא דוחה את הרעיונות שהוצגו במכתב. \"רעיונות מסוג זה רחוקים כמו מזרח ומערב מהתפיסה הבסיסית המקורית שעליה הושתתה קדימה, על ידי אריק שרון, ואעשה כל מה שביכולתי, יחד עם חברים רבים אחרים מקדימה, כדי לעמוד על המשמר ולדאוג לעתידה של העיר, בהתאם למצע המדיני האמיתי של קדימה, זה שהוצג לבוחר\".\n\"תוכנית רמון תהפוך את קדימה למרצ\"\nח\"כ עתניאל שנלר, גם הוא מקדימה, מזהיר כי \"מי שלמעשה מעז להציע שישראל לא תוכל להניף את דגל ישראל בכותל המערבי - לא יוכל לעולם להגיד שהוא לא חילק את ירושלים\". לדבריו, הצעותיו של רמון מנוגדות למצעה של קדימה. \"התוכנית שלו זהה לחלוטין למצע מרצ על בסיס תוכנית ז'נבה. לא מצאתי שום החלטה של מוסדות קדימה להצטרף למרצ\", אמר שנלר והזהיר כי אם תוכנית רמון תתקבל - תאבד קדימה את זהותה ותהפוך למרצ.\nח\"כ פרופ' מנחם בן-ששון מקדימה אמר: \"אנחנו נמצאים בשלב הצהרת כוונות כללית ועוד רחוקים מהגדרות מפורטות של איזורים וסמכויות. ראוי שפרטי המשא ומתן ינוסחו בכלליות ולא בפרוטרוט. גם הצד השני עדיין לא בשל לעיכול תוכניות מפורטות\".\nשותפיו של רמון לקואליציה, שרי העבודה, ובראשם לשכתו של אהוד ברק - העדיפו שלא להתייחס למכתב של רמון. בלשכת ראש הממשלה בירושלים אמרו גורמים בכירים: \"רמון הוא שר בכיר ומשנה לראש הממשלה. זכותו ואף חובתו להביע את דעתו. אין בכך לחייב את ראש הממשלה\".\nיצוין כי המחלוקת על חלוקת ירושלים פורצת\nשל מזכירת המדינה\nהאמריקנית קונדוליזה רייס. רייס צפויה להיוועד עם אולמרט, לבני, ברק, נתניהו ואחרים ועם צמרת הרשות ברמאללה. מזכירת המדינה מגיעה כדי לעקוב אחר התקדמות המגעים בין אולמרט למחמוד עבאס (אבו מאזן), לקראת וועידת וושינגטון באמצע חודש נובמבר.\nבין היתר תעסוק רייס במחלוקות בנושאי הליבה, ובהם חלוקת ירושלים. נדמה שהמחלוקת סביב פרסום משנת חלוקת ירושלים על פי רמון, תוכיח לרייס שבתוך החברה הישראלית טרם גובשה הסכמה. הלקח עבור מזכירת המדינה עשוי להיות שעוד ארוכה מאוד הדרך להסכם עקרונות, כפי שדורש אבו מאזן."}
{"article_id": "0,7340,L-3679816,00.html", "header_title": "לאחדות או לאופוזיציה?", "full_text": "בשלוש השנים הקרובות יבשילו תהליכים בעלי חשיבות מכרעת לעתיד המדינה: פרויקט\nמתקדם, הממשל האמריקני החדש יעצב את מדיניותו כלפי ישראל, העיקרון של שתי-מדינות-לשני-עמים על כרעי תרנגולת, מערכת היחסים עם סוריה עשויה להגיע להסכם או לעימות, וישראל תתמודד עם המשבר הכלכלי העולמי. במקביל, ככל הנראה בשלוש השנים הקרובות תהיה בישראל רק ממשלה אחת. היא יכולה להיות ממשלת ימין צרה או ממשלת אחדות. לכן הברירה של קדימה והעבודה ברגע חשוב זה היא בין קואליציה והשפעה ואופוזיציה וחוסר רלוונטיות.\nעובדות היסוד ההיסטוריות הן שאף כנסת לא התפזרה בשנה הראשונה לכהונתה. שתי כנסות בלבד התפזרו בשנה השנייה לכהונתן: זו שנבחרה ב-1959 וזו שנבחרה ב-1999. רוב הכנסות התפרקו בשנה השלישית לכהונתן ומיעוטן כיהנו ארבע שנים מלאות.\nמכאן שלספקולציות על נפילה מהירה של ממשלת ימין צרה אין על מה לסמוך: הסיכוי של קדימה להוביל מהלך של אי-אמון קונסטרוקטיבי ולהפיל את ממשלת נתניהו קלוש, והסיכוי שחברי הכנסת יחליטו על פיזורה בשנתיים הראשונות קלוש אף הוא. יתרה מכך, נתניהו צפוי ליהנות מרוב בממשלה ובכנסת, שיתמוך במהלכים מדיניים על בסיס תמיכתן של מפלגות השמאל והמרכז כפי שהיה בממשלת שרון.\nהסיבה היסודית לכך היא חוסר היציבות התעסוקתית של חברי הכנסת: כרבע מהם לא ייבחרו מחדש בבחירות חדשות. מפלגות שלמות עלולות להימחק, כפי שקרה לצומת, הגמלאים ושינוי, והפריימריז הם תחרות אכזרית ויקרה. לכן, אין פלא שבתחילת קדנציה חברי הכנסת נאחזים בכיסאותיהם ותאבונם למהפכות קטן, בעוד שלקראת השנה השלישית המשמעת הקואליציונית מתפוגגת עד להתמוטטותה הבלתי נמנעת של הקואליציה, נפילתה של הממשלה ופיזור הכנסת.\nמכאן שגם ממשלות צרות מכהנות כשלוש שנים, כשיש להן כוח לקבל החלטות רבות וחשובות. כזו הייתה ממשלת רבין השנייה, שנבחרה ביולי 1992, כיהנה שלוש שנים וארבעה חודשים עד להירצחו בנובמבר 1995, ושישה חודשים נוספים תחת שמעון פרס. בתקופה זו נחתמו הסכמי אוסלו והוקמה הרשות הפלסטינית, נקלטה העלייה מרוסיה ונעשו פעולות חשובות בתחומי פנים שונים.\nגם ממשלת נתניהו הראשונה כיהנה שלוש שנים בין 1996 ל-1999. בתקופה זו נתניהו פתח את מנהרת הכותל, בנה את שכונת הר חומה, נסוג מחברון וחתם על הסכם וואי.\nממשלת ברק כיהנה אמנם למשך פרק זמן קצר בלבד בשיאו של המשבר החוקתי והפוליטי שנוצר בעקבות חוק הבחירה הישירה, אך בתקופה זו היא ניהלה תהליך מדיני שהגיע אל סף הסכם קבע בין ישראל לבין הפלסטינים, הוציאה את ישראל מלבנון, התמודדה עם אינתיפאדת אל-אקצה ונשאה ונתנה על רעיונות קלינטון.\nלכן, הברירה שניצבת בפני מפלגות קדימה והעבודה היא פשוטה: האם לצפות באירועים הגורליים הצפויים בשנים הקרובות מהיציע הפוליטי, או לשחק במגרש עצמו?\nאם אין כל סכנה מוחשית בממשלת ימין צרה משום שבלאו הכי היא תיאלץ לכוף את גבה בפני האילוצים האסטרטגיים בהם נתונה ישראל, אפשר להבין את השיקולים הפוליטיים. אבל אם כינונה של ממשלת ימין כזו אכן מהווה סכנה גדולה כל כך לביטחונה הלאומי ולחוסנה הכלכלי והחברתי של המדינה, כפי שנטען שוב ושוב במהלך הקמפיין, התשובה להתלבטות זו ברורה. זו צריכה להיות שעת אחדות."}
{"article_id": "0,7340,L-3678427,00.html", "header_title": "לבני: ביבי לא מחויב למו\"מ; נתניהו: אין בה נכונות", "full_text": "כך אמרה בצהריים (יום ו') יו\"ר קדימה, ציפי לבני, בצאתה מהפגישה השנייה עם יו\"ר הליכוד, בנימין נתניהו. הפגישה הופסקה מפני שנתניהו סירב להתחייב כי קווי היסוד של הממשלה יכללו חתירה למצב של שתי מדינות לשני העמים, הישראלי והפלסטיני. נתניהו האשים בתום הפגישה: \"לא מצאתי נכונות לאחדות\". יו\"ר צוות המו\"מ של הליכוד: \"המניעים של לבני אישיים\".\nצילום: חגי אהרון, עריכה: מאיה שרון\nשני ראשי המפלגות הגדולות נועדו בבית מלון בתל אביב במשך כשעתיים. בצאתה אמרה לבני: \"באתי לפגישה שנייה עם יו\"ר הליכוד לשמוע מה החזון ומה הדרך שהוא רואה לנכון ליישם. בפני ישראל יש אתגרים. אמרתי לו שקדימה תתמוך בצעדים נכונים של הממשלה\".\n\"כדי להתמודד עם האתגרים רציתי שלושה יסודות שאתם מכירים\", אמרה. \"שתי מדינות היא לא סיסמה ריקה. זו הדרך היחידה שישראל תוכל להשאר יהודית ותוכל לפעול נגד הטרור. זה נושא עקרוני, של מהות בלי קריצה\", אמרה.\n\"דנו בנושאים. לא מצאתי מחוייבות של ביבי לנושאים אלה. הפגישה הסתיימה לא הסכמות ולא נוכל להיות בממשלה של נתניהו\", הודיעה לבני והבטיחה להיות \"אופוזיציה אחראית\".\nנתניהו אמר לאחר הפגישה כי עוד בתקופת הבחירות הבטיח לפעול להקמת ממשלת אחדות. \"פניתי לגברת לבני ואמרתי לה זאת. אחדות מחייבת פשרות. הייתי מוכן ללכת דרך לכיוונה. הצעתי לה לכתוב יחד קווי יסוד, מספר שווה של תיקים, שניים מתוך שלושה, הודעתי כי אני מתכוון לקדם משא ומתן, והודעתי שנקדם ברית הזוגיות וגם שינוי שיטת ממשל\", אמר.\n\"הפערים לדעתי ניתנים לגישור. נתקלתי מצידה בסירוב מוחלט לאחדות, וסירוב להקים צוותים. לא מצאתי אצל לבני נכונות לאחדות\", סיכם יו\"ר הליכוד.\nיו\"ר צוות המו\"מ של הליכוד, ח\"כ גדעון סער האשים את לבני במניעים אישיים: \"בבחירות גם ביבי וגם ציפי אמרו שהם מעוניינים באחדות. לבני התבצרה בסרבנות לאחדות. היא לא הסכימה אפילו להקים צוותים. לאחדות צריך פשרות. המניעים של לבני בטירפוד האחדות הם מניעים אישיים\".\nלשאלת ynet השיב סער: \"לבני לא היתה מוכנה לומר בפגישה שהיא לא תובעת רוטציה. המילים 'מדינה פלסטינית' לא מופיעות בקווי היסוד של הממשלה היוצאת בראשות קדימה. הדרישה של לבני בנושא הזה נועדה לפרק לנתניהו את האפשרות להקים ממשלת ימין\".\nמקורביו של נתניהו\nעוד לפני הפגישה כי אין בכוונתו לקבל את נוסחת \"שתי מדינות לשני עמים\". גורמים בכירים בקדימה הבהירו כי התחייבות של נתניהו למשא ומתן מדיני לא מספיקה והדגישו כי כיום העולם מכיר בתהליך אנאפוליס, כבסיס למשא ומתן.\nעל פי הגורמים הבכירים בקדימה, \"לא קיים תהליך אחר מלבד זה והאמירה כי\nהוא נתניהו תומך בתהליך מדיני אינה מספקת ואינה מהווה בסיס לכניסת קדימה לממשלה ולא אמירה מפורשת המתייחסת לאופי התהליך\".\nח\"כ צחי הנגבי, מבכירי קדימה המקורב ללבני, אמר ל-ynet לפני הפגישה: \"אנחנו בדרך לאופוזיציה, בוודאות כמעט מוחלטת, צריך להיות משהו מאוד דרמטי כדי שזה ישתנה\".\nגורמים שונים ששוחחו השבוע עם נתניהו התקשו לקבוע האם הוא אופטימי לקראת הפגישה,\nכי\n\t \"עושה רושם שהוא מתכוון ללכת עוד לקראת לבני. יש בו רצון אמיתי להכניס את קדימה לממשלה ולהקים ממשלה רחבה\"."}
{"article_id": "0,7340,L-3675810,00.html", "header_title": "לבני: ימי מבחן לקדימה, נהיה אופוזיציה לוחמת", "full_text": "שעות ספורות לפני פגישתה עם יו\"ר הליכוד, בנימין נתניהו, שמתחיל במלאכת הרכבת הממשלה בראשותו, התייחסה הערב (יום א') יו\"ר קדימה, ציפי לבני, למשא ומתן הקואליציוני, והציגה עמדה נוקשה, שכמעט ואינה מותירה פתח להצטרפות לממשלה. לבני אמרה כי \"ימים אלה הם המבחן של קדימה\", ולדבריה, המפלגה תהיה \"אופוזיציה אחראית\", ש\"תילחם בכוח\".\nלבני כינסה את חברי סיעתה ונשאה דברים לפניהם. בין היתר אמרה כי \"התוצאה בין קדימה לליכוד ברורה, אך התברר שיש קבוצה של 65 שהם שותפיו\nהטבעיים של ביבי\". כעת, לדבריה, על קדימה לדבוק בדרכה ולא להיגרר לממשלת הימין, כדי להצדיק את האמון שנתנו בה בוחריה: \"מסתכלים עלינו מבחוץ. דיברנו על מבחן של תוכן ומהות. הבחירה היא בין קידום התוכניות, ובין חוסר דרך\".\nלגבי ענייני המהות, הדגישה יו\"ר קדימה בין היתר: \"חזרתי ואמרתי בכל מקום שהבחירה היא בין תקווה לייאוש, בין מימוש החזון של שתי מדינות לשני עמים, ובין העדר דרך בתחום הזה\".\nבנוסף, לדבריה, \"דיברנו על מחויבות לשינוי שיטת הממשל, ודיברנו על הערכים של מדינת ישראל כמדינה יהודית ודמוקרטית, שהם ערכים שלובים, ולא על כפייה, כמו גם שהצגנו חלק מהפתרונות כמו ברית הזוגיות ועניינים נוספים. על זה ביקשנו את אמון הבוחר, ועל זה קיבלנו את האמון של הבוחרים בגל ענק של תמיכה, שהרבה מאוד שנים לא נראה בפוליטיקה של מדינת ישראל, מתוך הבנה שאנחנו נהיה המפלגה שמקיימת את מה שהתחייבה לה\".\nלבני הבהירה כי גם הבטחות נרחבות לתיקים וסמכויות בממשלה החדשה לא ישנו את ההחלטה. \"בוחנים אותנו אם אנחנו כמו מה שרגילים מפוליטיקאים - אם נריח את 'ריח הוולבו' ונרוץ לשם. כל דעה לגיטימית, אך מנסים לייצר מצב שרואים שקדימה מוותרת על מה שהיא ומה שהיא מייצגת, רק כדי להיכנס\". לכן, היא אומרת, \"אני לא רוצה שנשלה את עצמנו. אני שומעת את הקולות. הפגישה הערב היא לא בין שני תינוקות בלי השקפת עולם\".\nבדבריה מתחה ביקורת \"שותפותיו הטבעיות\" של נתניהו, והסבירה מדוע לא תסכים לשבת עמן בקואליציה: \"אם לא נוביל את הדרך שלנו ונתפשר כדי להיות בממשלה שהיא לא בדרכנו, זו תהיה מעילה באמון. ההרכב הקיים בממשלה כיום לא יאפשר לנו להוביל את דרכנו\". במיוחד הזכירה את ש\"ס, \"שפוצצה את המו\"מ לקואליציה בראשותנו, תוך דרישה להפסיק את המו\"מ המדיני, ובנקודה הזאת נתניהו חבר אליהם בעצם, מעבר לנושא של התשלומים הסקטוריאליים\".\n\"אני לא מחפשת מילים\", הוסיפה, \"אני מחפשת מהות על מה שהתחייבנו. ההחלטה, שהיא לא פשוטה, תיעשה על פי הקריטריונים שקבענו לעצמנו. אני לא הולכת לדון בתיקים. גם זכות וטו לא עוזרת - זה מייצג סוג של שיתוק. השיחה הערב תהיה שיחת תוכן. זו המחויבות שלנו לבוחר\". היא סיכמה כי \"נהיה אופוזיציה אחראית ונילחם בכל הכוח בדברים הלא טובים\".\nרוב חברי הסיעה התייצבו מאחורי לבני. \"רוב הציבור נתן אמון בדרך שלך\", אמר ח\"כ אלי אפללו.\n\"תהיי דבקה בדרכך. הם מנסים לעשות 'הפרד ומשול'. צריך להיות ברור - הסיעה איתך. ביבי החליט על דרך ימנית קיצונית, דרכו אינה דרכנו\". גם ח\"כ רוחמה אברהם הסכימה כי \"תפקידנו להציב עצמנו כאלטרנטיבה ולא להיכנע למאוויים האישיים\".\nאך השר שאול מופז, מספר 2 במפלגה, נשמע מסויג יותר, והותיר סיכוי להשתלב בממשלת נתניהו: \"היינו שמחים להרכיב ממשלה - אין התרוממות רוח מהאופוזיציה. האזרחים רוצים שנשפיע על הנעשה ולא ניתן לימין הקיצוני להוביל את המהלכים. יש צורך לשקול הידברות עם הליכוד ולבחון איפה אפשר להשפיע יותר. בעיני, השיחה הערב היא סביב קווי היסוד, ויש שני דברים חשובים - המשך התהליך המדיני ושינוי שיטת הממשל. אלה הם האינטרסים שלנו והם עולים בקנה אחד עם אלו של המדינה, ובסוף - יש מדינה. על אלה יקום וייפול העניין\".\nהשר רוני בר-און הוסיף כי \"אסור ליפול למלכודת הווטו, זו אופציה חד צדדית. כצהל'ה הוא חצי כהניסט, ורואים איפה ביבי נמצא לפי השותפים שלו. המבחן הוא באחדות הביצוע של ההחלטה\"."}
{"article_id": "0,7340,L-3674901,00.html", "header_title": "נתניהו ינסה להקים ממשלה: לבני וברק ראשונים", "full_text": "עשרה ימים לאחר הבחירות לכנסת ה-18, הכריז בצהריים (יום ו') נשיא המדינה, שמעון פרס, כי מלאכת הרכבת הממשלה הוטלה על יו\"ר הליכוד - שכבר קרא למפלגות קדימה והעבודה ולהצטרף אליו. נתניהו כלל לא הזכיר בדבריו את יו\"ר ישראל ביתנו. לאחר מכן שוחח נתניהו עם לבני, והשניים קבעו להפגש כבר ביום ראשון הקרוב.\n\"רוב הסיעות הביעו רצונן כי הממשלה שתקום תהיה ממשלה רחבה וביקשתי ממר נתניהו כי רצונן זה ישתקף בהרכב הממשלה\", אמר הנשיא בטקס קצר שנערך במשכנו והוסיף: \"עם ישראל זקוק ליציבות שלטונית כדי שיוכל להתמודד על האתגרים העומדים לפניו\".\nצילום: עדי ששתיאל ולע\"מ  עריכה: אילה רייפן\nיו\"ר הליכוד נשא נאום ממלכתי שבו מנה את האתגרים שבפניהם עומדת המדינה. \"איראן מפתחת נשק גרעיני ומציבה בפנינו את האיום הגדול ביותר מאז מלחמת העצמאות. זרועות הטרור של איראן לופתות אותנו מהצפון ומהדרום\". הוא התייחס למשבר הכלכלי, ואמר כי הוא \"מאיים על מקומות העבודה והפרנסה של מאות אלפי ישראלים\".\n\"אני קורא לחברי כל המפלגות - אלה שהמליצו עליי ואלה שלא המליצו עליי - להניח את המחלוקות בצד ולהציב את טובת המדינה במרכז\", אמר נתניהו וקרא ללבני ולברק: \"בואו נשלב ידיים\". נתניהו הוסיף כי הוא מבקש להיפגש עם השניים ראשונים, לטובת אחדות העם והמדינה.\nנתניהו הוסיף, כי \"אני יודע שיש לנו גישות שונות בתחומים חשובים אבל אני יודע שאנו שותפים ברצון לפעול למען טובת המדינה ועתידה - ולכן אני מאמין שמול גודל השעה, מול צורכי המדינה, אנחנו יכולים למצוא קו משותף - דרך משותפת ונוכל להוביל את מדינת ישראל לבטחון לשגשוג ולשלום\".\nלדבריו, \"הטרגדיות הגדולות ביותר בתולדות עמנו התרחשו משום שלא השכלנו להתאחד בפני האתגרים שעמדו בפנינו. אבל גם ההיפך הוא הנכון - הניצחונות הגדולים ביותר בתולדות עמנו התרחשו שהנחנו את המחלוקות בצד ועמדנו כאיש אחד מאוחדים ברגעי מבחן. היום אנו עומדים בפני רגע מבחן כזה. הבה נתאחד ונשלב ידיים ונבטיח את עתידנו, עתיד ילדינו ועתיד מדינתנו\".\nזמן קצר לאחר מכן שוחח נתניהו עם לבני, שאמרה כי הוא מכיר היטב את עמדותיה, וכי אין מניעה שייפגשו. לאחר מכן קבעו השניים להוועד כבר ביום ראשון.\nבפתח דבריו, הודה נתניהו לנשיא פרס במילים חמות ואמר כי הוא מעריך את תרומתו למדינה לאורך השנים. \"כנשיא מדינת ישראל, כפטריוט גדול של עמנו - אתה בצדק הדגשת את הצורך, שביטאו אותו חברי הכנסת - הצורך הגדול באחדות\".\nהודעת בית הנשיא בדבר המהלך פורסמה זמן קצר לאחר שסיים את פגישותיו עם נתניהו - ולאחר מכן עם יו\"ר קדימה, ציפי לבני, בניסיון אחרון להביא את שניהם להקמת ממשלת אחדות רחבה. פרס ונתניהו צפויים לתת הצהרות לתקשורת זמן קצר לאחר פגישתם במשכן.\nבפגישתם הבוקר אמר נתניהו לנשיא, כי הוא\n.\n\t \"מיד לאחר שתטיל עליי את מלאכת הרכבת הממשלה אקרא לקדימה למשא ומתן\", אמר נתניהו. \"אני מוכן ללכת רחוק במסגרת משא ומתן לצורך הקמת ממשלה כזאת\".\nלבני אמרה בצאתה מהפגישה שערכה עם פרס בנפרד מנתניהו,\nכי \"מי שמוכן לוותר על כל ערכיו כדי לשבת על כסא אינו ראוי לשבת על הכסא\".\nלדבריה, \"מוקמת כאן קואליציה שמבוססת על היעדר חזון מדיני, קואליציה שלא תאפשר לי לממש את הדרך של קדימה. ממשלה רחבה - אין בה ערך אם היא לא מובילה דרך. לא אוכל להיות כסות להיעדר דרך\".\nעם סיום סבב השיחות אצל הנשיא פרס אמש, נתניהו זכה ל-65 תומכים - מ\n,\n\t ישראל ביתנו, ש\"ס, יהדות התורה, האיחוד הלאומי והבית היהודי. 28 חברי\nהמליצו על ציפי לבני ו-27 חברי כנסת מ\n,\n\t מרצ והמפלגות הערביות לא המליצו על איש.\nלנתניהו יהיו 28 ימים להרכיב קואליציה, בנוסף ל-14 ימי ארכה אם תוגש בקשה. אם גם לאחר אותו זמן לא תורכב ממשלה - יטיל הנשיא את מלאכת הרכבת הממשלה על מועמד אחר - לו יהיו 28 ימים ללא ארכה."}
{"article_id": "0,7340,L-3670141,00.html", "header_title": "ברק: הולכים לאופוזיציה; בעבודה מחכים ליורש", "full_text": "מי ירכיב את הממשלה הבאה? את זה עדיין קשה לקבוע, אבל היום (ד') כבר ברור יותר מי לא יישב בקואליציה. פחות מיממה אחרי שקיבל את דין הבוחרים - שהחליטו לדרדר את מפלגתו לשפל חדש - הבין יושב ראש מפלגת העבודה, אהוד ברק, שאין לו מקום בשלטון החדש. בהתאם לדעת רוב חברי סיעתו החליט ברק: הולכים לאופוזיציה. בינתיים, במפלגה כבר מדברים על יורש.\nבשיחות סגורות עם חברי כנסת אמר שר הביטחון ברק כי העבודה על 13 המנדטים שלה בדרך לאופוזיציה, על מנת לשקם את מעמדה הציבורי והפוליטי. במפלגה יש המעריכים כי לא היתה ליו\"ר ברירה אלא להודיע על כך, שכן אחרת היה מאבד את תמיכתם של בכיריה.\nבימים האחרונים, ובעיקר לאחר שהתבררו בסקרים מימדי ההתרסקות, צמח מספר הבכירים בעבודה שדרשו מברק לא להצטרף לקואליציה בראשות נתניהו ובהשתתפות אביגדור ליברמן. חברי הכנסת שלי יחימוביץ', אופיר פינס ואיתן כבל, יחד עם השרה יולי תמיר וחברי כנסת נוספים,\nבמהלך ישיבת הסיעה, התחייבות פומבית להימנע משותפות בממשלה עם ליברמן.\nברק סירב עד כה להתחייב לגבי כוונותיו הפוליטיות, וגם אמש, לאחר היוודע התוצאות - עוד ניסה לשדר\nבמטה\n\t המפלגה מסרים דו משמעיים, כשאמר: \"נשקול מה שטוב למפלגת העבודה, וחשוב יותר - מה שטוב למדינה. לא נשרת בממשלה שתקום שלא על פי דרכנו ולא על פי ה'אני מאמין' שלנו, וגם לא נירתע מללכת לאופוזיציה ולשרת את העם משם\". אלא שכאמור, הלחץ מצד בכירי העבודה הכריע.\nבנימין בן-אליעזר אמר כי \"תוצאות הבחירות משקפות את רצון הציבור, ועל כן מפלגת העבודה צריכה להיאבק מחדש על מקומה בציבוריות הישראלית. מאבק שכזה יוכל להיעשות אך ורק מתוך האופוזיציה, תוך הפיכת העבודה לאלטרנטיבה לוחמת על סדר יום מדיני וחברתי כלכלי ברור\". בן אליעזר שוחח הבוקר עם ברק ועדכן אותו בעמדתו.\nבתוך כך, בכירים בעבודה אמרו הבוקר ל-ynet כי ללא קשר לאופוזיציה, \"ברק צריך לעשות חשבון נפש, וכך גם מי שניהל את קמפיין הבחירות. הם הזיזו את כולם הצידה, קיבלו את כל ההחלטות לבדם - והם צריכים לשלם את המחיר\".\nהבכירים אמרו כי העבודה צריכה להיערך כבר בתקופה הקרובה לפריימריז להחלפתו של ברק. על פי חוקת המפלגה, לאחר הפסד בבחירות\nיש לקיים בחירות פנימיות לראשות המפלגה תוך 14 חודשים. לדברי בכירים בעבודה, \"כדי לקיים פריימריז כמו שצריך, שיכללו גם מפקד מסודר - יש צורך בשישה חודשים בערך\".\nבעבודה מזכירים את אופיר פינס, יצחק הרצוג, עמיר פרץ ואבישי ברוורמן כמועמדים פוטנציאליים לרוץ לראשות המפלגה ולרשת את ברק. יש הטוענים כי הרצוג כבר החל את המרוץ השקט שלו לראשות העבודה לאחר שהתבררה חולשתו של ברק בסקרים עוד לפני כמה חודשים, באמצעות עשרות פגישות עם אנשי שטח וראשי סניפים."}
{"article_id": "0,7340,L-3675718,00.html", "header_title": "ראשי ערים ופעילים בקדימה ללבני: לכי לאופוזיציה", "full_text": "כ-450 פעילים מרכזיים בקדימה, ביניהם ראשי ערים ואנשי שטח, חתמו בימים האחרונים על עצומה הקוראת לתמוך בהחלטתה של יושבת ראש קדימה, ציפי לבני, לשבת באופוזיציה. במקביל, במטה קדימה בפתח-תקווה אומרים כי מאז נשלחו עשרות אלפי\nלמתפקדים ובהן ההחלטה לשבת באופוזיציה, מאות רבות של שיחות טלפון התקבלו במטה בתמיכה במהלך.\nהעצומה מופצת בקרב אנשי השטח של קדימה, והיא נועדה לאותת ליריביה של לבני על התמיכה לה היא זוכה בקרב הפעילים המרכזיים.\nבין החותמים על העצומה ראשי ערים בהם יונה יהב מחיפה, ראובן בן-שחר מגבעתיים, יואל לביא מרמלה, מוטי מלכה מקריית מלאכי, אריה שמם ממבשרת ציון, אבי אלקבץ מעפולה, שמעון לנקרי מעכו ואילן שוחט מצפת. למרות שמקדימה נמסר כי ראש העיר רמת גן, צבי בר, חתם גם הוא - ביקש בר להבהיר כי טרם נתן את תשובתו בעניין.\nמקרב אנשי השטח חתמו על העצומה ראשי מרחבי קדימה ברמלה, בירושלים, בטבריה, ומנהלי מחוזות בטירת הכרמל, חיפה, חדרה, רהט, פתח תקווה, השפלה, הדרום, המרכז, רמת גן, באר שבע, ראש העין ועוד.\nסיעת קדימה תתכנס הערב (יום א') בכנסת כדי לדון במשא ומתן הקואליציוני, שלוש שעות לפני\nשל לבני עם בנימין נתניהו.\nרוב בכירי קדימה תומכים בקו שמובילה לבני, אולם חלק קטן מהם דורשים להמתין ולשמוע את ההצעה של נתניהו בטרם יתקבלו החלטות סופיות.\nבראש אלה המעוניינים לנהל משא ומתן עם הליכוד עומד השר שאול מופז, ששמר על שתיקה בתקופה האחרונה, וסירב לתמוך בפומבי בקו שהובילה יו\"ר קדימה. גורמים בקדימה התומכים בלבני אומרים כי \"העצומה של אנשי השטח אמורה להבהיר לכל מי שמהסס מה קדימה רוצה ומה צריך לעשות לנוכח ממשלת הימין של נתניהו\"."}
{"article_id": "0,7340,L-3677739,00.html", "header_title": "נתניהו: הפגישה עם לבני תהיה מכרעת", "full_text": "גורמים שונים ששוחחו עם נתניהו התקשו לקבוע האם הוא אופטימי לקראת הפגישה,\nאולם ציינו כי \"עושה רושם שהוא מתכוון ללכת עוד לקראת לבני. יש בו רצון אמיתי להכניס את קדימה לממשלה ולהקים ממשלה רחבה\".\nבסביבתו של נתניהו אומרים כי עדיין לא התקיימה התייעצות קובעת לפני הפגישה, וכי \"מחפשים פתרונות יצירתיים. לא ברור מה עוד אפשר להציע לה. נתניהו מוכן לתת הצהרות שהוא מוכן לנהל משא ומתן עם הפלסטינים, שהוא מוכן לנסח איתה את קווי היסוד של הממשלה, שהוא מוכן ללכת לקראתה, אבל כלל לא בטוח שהיא רוצה להיכנס לממשלה. הרבה יותר ממה שהוא אמר לה, הוא לא יוכל לומר לה. מה הוא כבר יכול לומר לה?\".\nמקורביו של נתניהו סיפקו סימן לנדיבותו של יו\"ר הליכוד - אלה הכחישו כי דן מרידור מועמד לתפקיד שר הביטחון, וציינו כי מועמדיו של נתניהו לתפקיד שר הביטחון הם אהוד ברק, שאול מופז ובוגי יעלון - בסדר הזה ובהתאם להסכמים הקואליציוניים. בכל מקרה, הבהירו הגורמים כי לפי שעה \"רוטציה לא באה החשבון\".\nיועציו של נתניהו חלוקים בעניין הקמת ממשלת ימין צרה. יש יועצים שלא מתרגשים מהביקורת, ומאמינים כי ממשלה צרה תתפקד בצורה יעילה. אחרים מאמינים כי \"חייבים להביא את קדימה או את העבודה\". מקורבים לנתניהו מתחו ביקורת על בכירים בקדימה שתומכים בכניסה לממשלה, אולם מסרבים לומר זאת בפומבי: \"יש בקדימה קבוצה שלמה של אנשים שמתנגדים לציפי לבני, אבל פוחדים מהצל של עצמם. אז אם כך, שישארו שם\".\nנתניהו היה רוצה לראות את העבודה ואת קדימה בממשלתו, אולם לפי שעה ועל פי ההצהרות של\nוברק - שתי המפלגות האלה בדרך לאופוזיציה.\nגורמים המקורבים ללבני ציינו כי היא עשויה לשנות את עמדתה לגבי הצטרפות לקואליציה, אם ראש הממשלה המיועד יספק לה הבהרות חד-משמעיות בשלושה נושאים: המדיני - שתי מדינות לשני עמים, שינוי שיטת הממשל וברית הזוגיות. \"שני הנושאים המרכזיים שחשובים זה הנושא המדיני ונושא דת ומדינה\", אמר גורם המקורב ללבני. בכירים בקדימה ציינו כי \"אם נתניהו יגיד שתי מדינות לשני עמים ויציע רוטציה, יהיה קשה לומר לו לא\".\nמקורבים ליו\"ר קדימה אמרו כי אם נתניהו מתכוון לדבר איתה בפגישה על תיקים בממשלה או להציע את תפקיד יושב ראש הכנסת לדליה איציק - הוא ייתקל בלאו נחרץ מצידה של לבני. \"תיקים לא מעניינים אותה\", אמר גורם בסביבתה של יו\"ר קדימה. \"זה גם לא מעניין אותה איזה שר יהיה רוני בר-און, או האם דליה איציק תהיה יו\"ר הכנסת או לא. היא רוצה הבהרות חד משמעיות על הדרך ועל קווי היסוד\".\n\"נתניהו צריך להחליט איזה ראש ממשלה הוא רוצה להיות - ראש ממשלת הסרבנות, או ראש ממשלה שיאפשר לקדם נושאים גורליים למדינה. אם הוא מתכחש ל\nולמפת\n\t הדרכים - מה ההבדל בינינו ובין החמאס?\", תהו המקורבים.\nבתוך כך, נתניהו ייפגש מחר עם יושב ראש ההסתדרות, עופר עיני, לדיון על מצב המשק. יש כמה וכמה סוגיות בוערות על הפרק, אך ראוי לזכור שעיני הוא גם מקורבו של יו\"ר העבודה ברק ואחד האנשים החזקים במפלגה, ובמערכת הפוליטית מעריכים כי השניים ידונו גם בהקמת הממשלה.\nנתניהו מעוניין לצרף את העבודה לממשלה, והוא צפוי לנסו לשכנע את עיני להשפיע על ברק ועל בכירי העבודה שלא ללכת לאופוזיציה.\nבאותו הזמן, בכפר המכביה ימשך המשא ומתן הקואליציוני. צוות המשא ומתן של הליכוד ייפגש עם צוותי המו\"מ של הבית היהודי והאיחוד הלאומי. בבית היהודי אומרים כי נושא החינוך יעמוד בראש סדרי העדיפויות של המפלגה, וכפי שהתחייבה לבוחריה - תדרוש את שמירת מעמדו של החינוך הדתי ותגבור לימודי היהדות בבתי הספר הממלכתיים. חברי הכנסת דניאל הרשקוביץ, זבולון אורלב ואורי אורבך, יחד עם ניסן סלומינסקי ושר שלום ג'רבי שלא נכנסו לכנסת, ינהלו את המשא ומתן וידרשו גם הקמת ועדת שרים לטיפול במפוני גוש קטיף וכן את תפקיד יו\"ר הוועדה.\nבנושאי דת ומדינה תדרוש המפלגה כי כל שינוי בסטטוס-קוו ייעשה בהסכמת כל חברי הקואליציה. היא תבקש לקדם הצעה של ח\"כ אורלב להעברת חופשת סוף השבוע לימים שבת וראשון,\nכדי שהשבת תוקדש לענייני תרבות ורוח ואילו בראשון ייפתחו מרכזי הקניות. בסוגיית ברית הזוגיות תדרוש הבית היהודי שכל חקיקה בעניין תהיה בתיאום עם הרבנות הראשית ובכפוף להלכה.\nהרשקוביץ מעוניין להתנות את כניסת מפלגתו לקואליציה בהחלת החוק הנורווגי, לפיו מי שמתמנה לתפקיד שר יתפטר מהכנסת וישוב אליה עם סיום תפקידו, אולם נושא זה יעלה ככל הנראה רק בפגישות המשא ומתן הבאות. בתחום המדיני-ביטחוני תדרוש הבית היהודי התחייבות, כי בכל הסכם שלום לא תיסוג ישראל מהגולן ולא תוקם מדינה פלסטינית. נציגי\nהבית היהודי לא ידון בתפקידי שרים או סגני שרים, אך במפלגה מזכירים כי התחייבו בפני הבוחרים לבקש את תיק החינוך.\nחברי הכנסת של האיחוד הלאומי התכנסו ערב הפגישה במשרדי מפלגת \"תקומה\", כדי לדון בדרישות שיעלו במשא ומתן. היו\"ר, ח\"כ יעקב כץ (כצ'לה), צפוי לבקש את תיק השיכון או את תפקיד סגן שר הביטחון. בנוסף תדרוש המפלגה הכשרת מאחזים בלתי חוקיים ביהודה ושומרון."}
{"article_id": "0,7340,L-3667205,00.html", "header_title": "ח\"כים בעבודה לברק: לא נשב עם ליברמן", "full_text": "במפלגת העבודה סערו הבוקר (יום ה') הרוחות,\n,\n\t השר אהוד ברק, לשבת באותה ממשלה עם אביגדור ליברמן.\nכמה חברי כנסת, ובראשם שרת החינוך יולי תמיר, מתחו ביקורת חריפה על ברק ואמרו כי נכונותו לא לפסול שותפות קואליציונית עם ליברמן פוגעת במפלגת העבודה. תמיר אמרה: \"הדברים של ליברמן לא מוסריים, לא ערכיים, לא ראויים, ובגלל הנכונות שלך לשבת איתו, אנחנו מאבדים מנדטים\".\nגם ח\"כ נדיה חילו תקפה בחריפות את שתיקתה של העבודה לנוכח דבריו של ליברמן בקמפיין הבחירות של מפלגתו נגד הערבים. \"שלוש שנים אנחנו מנפנפים בסוציאל-דמוקרטיה ועכשיו שותקים\", אמרה חילו.\nהיא הפנתה אצבע מאשימה כלפי חברת הכנסת שלי יחימוביץ', העומדת בראש צוות התגובות של העבודה, וטענה כי המפלגה אינה תוקפת מספיק את ליברמן. \"למה את לא מתבטאת בתקשורת נגד ליברמן\", תהתה חילו. \"זה לא מספיק מה שאומרים. הדברים צריכים להיות מאוד ברורים, והם צריכים להיאמר בצורה הרבה יותר חריפה\".\nיצויין כי יחימוביץ' דווקא תקפה בימים האחרונים את התבטאויותיו של ליברמן ואף קראה למפלגת העבודה להכריז באופן פומבי כי לא תשב עם ישראל ביתנו באותה ממשלה. גם חברי הכנסת אופיר פינס ואיתן כבל, וכן השר בנימין בן אליעזר, מתחו ביקורת פומבית על דבריו של ליברמן נגד הערבים.\nומה חושב ברק? בימים האחרונים אמר יו\"ר העבודה: \"ליברמן הוא לא כוס התה שלנו, ולא יהיה סביר שנשב עם ליברמן באותה הממשלה\". עם זאת, ציין ברק כי במקרה של הרכבת ממשלת מרכז-שמאל, הוא לא פוסל את הצטרפותו של ליברמן לממשלה על סמך קווי היסוד שתקבע העבודה. הבוקר, בפתח ישיבת הסיעה, אמר יו\"ר העבודה: \"אנחנו הכוח היחידי שיכול לעצור את הימין, את ביבי-ליברמן-כצל'ה, את הבית היהודי ואת האיחוד הלאומי. רק אנחנו יכולים לעצור, לא מרצ ולא קדימה\".\nאך לא רק ליברמן הסעיר את הרוחות הבוקר בעבודה. בשולי ישיבת הסיעה, מתחו כמה מבכירי המפלגה ביקורת על קמפיין הבחירות של העבודה. השרה תמיר אמרה למנהל הקמפיין, שלום קיטל, כי נושא החינוך נזנח, והתלוננה כי היא נדחקה אל מחוץ לקמפיין. \"אתם מעלימים אותי\", אמרה תמיר לקיטל. \"לא עשיתם אף מילה על החינוך, לא הזכרתם אותי במילה אחת, וגם לא את החינוך. אתה חושב שזה נכון לעבודה לא לעסוק בכלל בנושא החינוך?\"\nתמיר אמרה כי אם לא יהיה שינוי ביומיים הקרובים בקמפיין, היא מתכוונת לומר בפומבי את דעתה על המתרחש בעבודה. גם ח\"כ יורם מרציאנו זעם על קיטל ואמר: \"אולי לא נעבוד יותר בשביל המפלגה. שיהיו רק 13 מנדטים וזהו\".\nיו\"ר העבודה לשעבר, ח\"כ עמיר פרץ, התגייס אמנם למסע הבחירות במסגרת מסע חוצה ישראל, אולם בשיחות סגורות הוא מותח ביקורת על המתרחש בקמפיין. פרץ אף נעדר בתחילת השבוע ממסיבת העיתונאים\n,\n\t במסגרתה הוצג המצע של העבודה בתחומים אלה."}
{"article_id": "0,7340,L-3674475,00.html", "header_title": "העבודה לא המליצה: לבני עשתה לנו חיים קלים", "full_text": "נציגי מפלגת העבודה הודיעו היום (יום ה') לנשיא המדינה כי החליטו שלא להמליץ על איש מהמועמדים לעמוד בראש הממשלה. \"יש אצלנו קונצנזוס מקיר לקיר. נעשה עבודתנו מהאופוזיציה\", הבהירו נציגי המפלגה. במקביל, מינה יושב ראש המפלגה אהוד ברק את השר יצחק הרצוג להוביל את תהליכי ההתארגנות של סיעת העבודה בכנסת כאופוזיציה.\nמשלחת המפלגה לנשיא, שכללה את חברי הכנסת איתן כבל, שלי יחימוביץ' ואופיר פינס-פז, הודיעה לנשיא כי אין בכוונתם להשתתף במשא\nומתן הקואליציוני, וכי יכבדו את רצון הבוחר שהנחית על המפלגה מכה קשה. \"הבוחר אמר דבר ברור וחד משמעי: הגיעה העת לעשות את שליחותנו בכנסת דרך האופוזיציה, לבנות ולהיבנות שם ולהחזיר את אמון הציבור בעבודה. אנחנו מכבדים את דבר הציבור ונעשה זאת מהאופוזיציה\", הבהיר מזכ\"ל המפלגה כבל.\nהמפלגה שקלה האם להמליץ על יושבת ראש קדימה למלאכת הרכבת הממשלה, אולם לבסוף החליטו שלא להמליץ על איש מהמועמדים. \"כל המלצה שלנו תיחשב להתערבות במשא ומתן הקואליציוני, בו אין לנו רצון להתערב. הייתה אצלנו התלבטות אם להמליץ על לבני או לא, אך היא נגוזה כשזו קיבלה כמעט את כל תביעותיו של ליברמן\", הסבירה יחימוביץ', שכינתה את יושב ראש ישראל ביתנו ומפלגתו \"רוח רעה ומסוכנת מאוד לחברה הישראלית\".\n\"ביבי הוא יריב אידאולוגי פוליטי ויש לנו תפיסת עולם שונה. אנחנו מכבדים אותו אך לא נמליץ עליו. עם לבני לכאורה יש לנו מכנה משותף, אל לצערנו החליטה שהיא לא שמה מבטחה בגוש המרכז שמאל אלא דווקא בסיעת ישראל ביתנו מתוך רצון לחבור לביבי ברוטציה או בכל דרך אחרת. מבחינה זו היא עשתה לנו חיים קלים כשבחרה לא להיות חלק מאיתנו\", הוסיף פז-פינס, כנראה לפני ששמע על\nשל לבני ללכת לאופוזיציה.\nלקראת השבעת הכנסת בשבוע הבא, מינה שר הביטחון ויו\"ר מפלגת העבודה, אהוד ברק,\nאת השר יצחק הרצוג להוביל את תהליכי ההתארגנות של סיעת העבודה בכנסת כאופוזיציה."}
{"article_id": "0,7340,L-3677735,00.html", "header_title": "ברק: הקדמת הבחירות שיזמתי מעוררת ספקות", "full_text": "אחרי שכבר הודיעו כי הם בדרך לאופוזיציה, התפנו הערב (יום ד') בכירי מטה ההסברה של מפלגת העבודה לאירוע פרידה מאנשי מטה\n.\n\t האווירה באירוע היתה מאופקת, אף אחד לא היה באופוריה, אולם אנשי הקמפיין נשמעו מרוצים ממערכת הבחירות שניהלו, ואף פירגנו זה לזה. \"היו דברים טובים, והיו דברים פחות טובים\", נאמר באירוע, \"אבל עבדנו ברוח צוות ולחמנו\".\nלבית מפלגת העבודה בשכונת התקווה הגיעו, בין היתר, המזכ\"ל, איתן כבל, מנהלי הקמפיין, שלום קיטל ומורדי עמר, השר יצחק הרצוג, אופיר פינס ועובדי מטה הבחירות."}
{"article_id": "0,7340,L-3669868,00.html", "header_title": "ברק: נלמד משגיאותיי, לא נירתע מהאופוזיציה", "full_text": "כשלצדו רק איתן כבל ושלום שמחון, התייצב הערב (יום ג') יו\"ר העבודה, אהוד ברק, הודה בתבוסתו, הודיע שהוא ממשיך בתפקידו - אך לא אמר דברים ברורים בעניין פרישה לספסלי האופוזיציה.\n\"התוצאה מחייבת אותנו ללמוד מהשגיאות. בראש ובראשונה שלי, להפיק לקחים, לשרת את הציבור בדרך הנכונה ביותר. אנחנו משרתי ציבור של כולם, יש לנו חובה קדושה לעשות זאת. נעשה זאת ברצון ובגאווה\", אמר ברק, \"נעשה הכל כדי להוכיח לכם ולעם כולו בעתיד שאנחנו ראויים לאמון מלא. אני נמצא בשירות הציבור מאז גיל 17 וחצי, כמעט 50 שנה, ומתכוון להמשיך כל עוד כוחי בי - ויש בי כוח והרבה רצון ואהבה לעם הזה. אני מתכוון לצאת מכאן בראש מפלגת העבודה ולפעול מהלילה כדי להחזיר את מפלגת העבודה אל המקום הראוי לה\".\nבאדיבות ערוץ הכנסת\nברק הבהיר שייתכן שהעבודה תשב באופוזיציה: \"בימים הקרובים יתמלא האוויר בהרבה מלל ותערובת דביקה של עובדות וספקולציות, זו כנראה דרכנו. אינני מציע לאף אחד לשבץ אותנו בשום מקום. שום דבר איננו מובן מאליו. כמו שעשינו תמיד, נשקול מה שטוב למפלגת העבודה, וחשוב יותר - מה שטוב למדינה. לא נשרת בממשלה שתקום שלא על פי דרכנו ולא על פי ה'אני מאמין' שלנו, וגם לא נירתע מללכת לאופוזיציה ולשרת את העם משם\".\nלפי סקר ynet, קדימה תהיה המפלגה הגדולה ביותר בכנסת ה-18, עם 28 מנדטים. הליכוד - שהוביל בסקרים המוקדמים - הגיע למקום השני עם 26 מנדטים, בעוד שלישראל ביתנו 16 מנדטים. למפלגת העבודה 14 מנדטים. בסך הכל, גוש הימין מקבל לפי הסקר 65 מנדטים.\nצילום: רותם פלדנר\nמדגמי הטלוויזיה מציירים תמונה דומה, לפחות לגבי הצמרת. לפי ערוץ 10 - לקדימה 30 מנדטים, לליכוד 28 ולישראל ביתנו 15. בהמשך, לעבודה 13. תוצאות מדגם ערוץ 2 מספרות על 29 מנדטים לקדימה, 27 לליכוד, 15 לישראל ביתנו ו-13 לעבודה.\nמנהיגי העבודה סבורים כי התרסקות המפלגה בבחירות מחייבת חשבון נפש, וכמה מהם כבר הצהירו שהמפלגה\n.\n\t שרת החינוך,\nיולי תמיר, אמרה ל-ynet: \"הציבור אמר את דברו, הציבור שלח אותנו לאופוזיציה. צריך לכבד את מה שהציבור רוצה ולשבת זקופה מחוץ לממשלה. זה דבר הציבור ועלינו לקיימו\".\nחברת הכנסת שלי יחימוביץ' אמרה: \"זאת הכרעה דמוקרטית שהיא מאוד קשה מבחינתנו. העם אמר את דברו. אנחנו נשב באומץ באופוזיציה ונגבש מחדש את עצמנו כמפלגה סוציאל-דמוקרטית שומרת שלום\". חבר הכנסת אופיר פינס הביע עמדה דומה: \"קרה דבר מאוד חמור מבחינתנו - שילמנו מחיר גדול. העבודה הפסידה את הבחירות האלה, והיא צריכה לעשות חשבון נפש\"."}
{"article_id": "0,7340,L-3674985,00.html", "header_title": "מקורבי לבני: נתניהו לא יופתע מדבריה", "full_text": "צילום: עדי ששתיאל ולע\"מ  עריכה: אילה רייפן\nיו\"ר הליכוד נשא נאום ממלכתי שבו מנה את האתגרים שבפניהם עומדת המדינה, ואמר כי \"איראן מפתחת נשק גרעיני ומציבה בפנינו את האיום הגדול ביותר מאז מלחמת העצמאות. זרועות הטרור של איראן לופתות אותנו מהצפון ומהדרום\". הוא התייחס גם למשבר הכלכלי, ואמר כי הוא \"מאיים על מקומות העבודה והפרנסה של מאות אלפי ישראלים\".\n\"אני קורא לחברי כל המפלגות - אלה שהמליצו עליי ואלה שלא המליצו עליי - להניח את המחלוקות בצד ולהציב את טובת המדינה במרכז\", אמר נתניהו וקרא ללבני ולברק: \"בואו נשלב ידיים\". נתניהו הוסיף כי הוא מבקש להיפגש עם השניים ראשונים, לטובת אחדות העם והמדינה.\nנתניהו הוסיף: \"אני יודע שיש לנו גישות שונות בתחומים חשובים אבל אני יודע שאנו שותפים ברצון לפעול למען טובת המדינה ועתידה - ולכן אני מאמין שמול גודל השעה, מול צורכי המדינה, אנחנו יכולים למצוא קו משותף - דרך משותפת ונוכל להוביל את מדינת ישראל לביטחון לשגשוג ולשלום\".\nלדבריו, \"הטרגדיות הגדולות ביותר בתולדות עמנו התרחשו משום שלא השכלנו להתאחד בפני האתגרים שעמדו בפנינו. אבל גם ההיפך הוא הנכון - הניצחונות הגדולים ביותר בתולדות עמנו התרחשו שהנחנו את המחלוקות בצד ועמדנו כאיש אחד מאוחדים ברגעי מבחן. היום אנו עומדים בפני רגע מבחן כזה. הבה נתאחד ונשלב ידיים ונבטיח את עתידנו, עתיד ילדינו ועתיד מדינתנו\".\nעם סיום סבב השיחות אצל הנשיא פרס אמש, נתניהו זכה ל-\n- מהליכוד, ישראל ביתנו, ש\"ס, יהדות התורה, האיחוד הלאומי והבית היהודי. 28 חברי קדימה\nעל ציפי לבני ו-27 חברי כנסת מהעבודה, מרצ והמפלגות הערביות\nעל איש.\nלנתניהו יהיו 28 ימים להרכיב קואליציה, בנוסף ל-14 ימי ארכה אם תוגש בקשה. אם גם לאחר אותו זמן לא תורכב ממשלה - יטיל הנשיא את מלאכת הרכבת הממשלה על מועמד אחר - לו יהיו 28 ימים ללא ארכה."}
{"article_id": "0,7340,L-3674432,00.html", "header_title": "לבני ב-SMS: נהיה אלטרנטיבה - נלך לאופוזיציה", "full_text": "- כך אמרה היום (ה') יו\"ר קדימה, ציפי לבני, בשיחות עם חברי כנסת ממפלגתה. מסר זה מועבר גם לכ-80 אלף מתפקדי קדימה. זו הפעם הראשונה שלבני מבטאת עמדה נחושה, למרות שאיפת הליכוד - ואביגדור ליברמן, שהמליץ על נתניהו - להקמת ממשלת אחדות.\nבינתיים,\n,\n\t שמעון פרס, לזמן ככל הנראה כבר מחר את בנימין נתניהו ואת  לבני לשיחות בארבע עיניים. כך מסרו ל-ynet גורמים בבית הנשיא. בשיחות ישמיע פרס את שיקוליו וידגיש את הצורך בכינון ממשלת אחדות רחבה.\nעם זאת, לבני הדגישה היום באותן שיחות: \"לא בחרו בנו כדי להכשיר את ממשלת הימין הקיצוני הזו, ועלינו להוות אלטרנטיבה של תקווה וללכת לאופוזיציה. קדימה תמשיך ותלחם על אמונתה ועל דרכה, הסדר מדיני המבוסס על שתי מדינות לשני עמים, לצד מלחמה בלתי מתפשרת בטרור, טיפול בסוגיות אזרחיות פנימיות שדורשות טיפול דחוף - ובראשן ברית הזוגיות ושינוי שיטת הממשל\".\nהיא הוסיפה כי \"הבחירה של 65 ח\"כים בביבי היא גם בחירה של ביבי בהם כשותפיו הטבעיים. הם לא שותפים לנו ולדרכנו. אני נבחרתי כדי לקדם דרך, ולא אהיה כסות לממשלה של העדר דרך. לא אמעל בדרך ובציבור הבוחרים שבחר בה בשביל סידור עבודה. מנהיג צריך לדבוק באמונותיו ובדרכו\".\nצילום: אלי מנדלבאום\nלנתניהו יש כבר 65 תומכים, וההחלטה אצל נשיא המדינה\n- אבל כפי שהדברים נראים כעת, ליו\"ר הליכוד יהיה קשה להרכיב ממשלה יציבה. מוקדם יותר, מיד לאחר שאביגדור ליברמן וישראל ביתנו\nבביקורם אצל הנשיא,\nלבני בעת סיור בשדרות: \"אני לא מתכוונת להיות כיסוי לשיתוק מדיני\".\nבקדימה התגבשה חזית אחידה מאחורי לבני, ולכן גם ביקשו במפלגה להסביר לתומכים באופן תקדימי את ההחלטה, באמצעות הודעות ה-SMS. שר האוצר רוני בר-און, אמר קודם לכן כי \"קדימה היא האלטרנטיבה היחידה לממשלת הקיצון של נתניהו. אין לי ספק כי הממשלה שתקום תכהן במשך התקופה הקצרה ביותר בתולדות מדינת ישראל\", אמר בר-און.\nמנגד, בליכוד בירכו על החלטת ישראל ביתנו להמליץ להטיל על יו\"ר המפלגה בנימין נתניהו את מלאכת הרכבת הממשלה. \"כעת ברור מעל לכל ספק שרוב מוחלט של חברי כנסת בחר להמליץ על נתניהו לראשות הממשלה\", אמרו."}
{"article_id": "0,7340,L-3677526,00.html", "header_title": "יהדות התורה במו\"מ עם הליכוד: יש הרבה בעיות", "full_text": "כך אמר אחר הצהריים (יום ד') יו\"ר יהדות התורה, ח\"כ יעקב ליצמן, בצאתו מהפגישה עם צוות המו\"מ להקמת קואליציה של הליכוד.\nליצמן אמר כי בנושאים שבמחלוקת \"נתייעץ עם הרבנים ונראה מה אפשר לעשות\". לדבריו, נציגי יהדות התורה העלו בפגישה את נושאי העוני, הדיור, החינוך בישיבות והסטטוס קוו. \"עלה פה ושם גם נושא התפקידים, אך בשוליים\", אמר.\nראש צוות המו\"מ של הליכוד, גדעון סער, סיכם את הפגישות הראשונות עם ש\"ס, ישראל ביתנו ויהדות התורה: \"השיחות היו מאוד טובות. עסקנו בנושאים, ולא בתיקים. ש\"ס העלו משמעותית נושאים כלכליים וחברתיים, אבטלה ופיטורים. חלק מהעבודה תיעשה בצוותי משנה, בנושאים כמו דת ומדינה ושינוי שיטת ממשל. השותפות עסקו בנושאים ברצינות. מעולם לא נכנסתי למשא ומתן שלא היו בו חילוקי דעות\".\nעם זאת, אמר ח\"כ סער כי הוא מאמין שהצדדים יתגברו על הפערים: \"היום זיהיתי רצון אמיתי לגשר על הפערים. כולם רוצים קואליציה יציבה. אם לא היו פערים, הייתי קצת מופתע. להקים קואליציה זה לא דבר קל. אי אפשר להקים קואליציה תוך יומיים. בהמשך המשא ומתן נבוא גם עם דרישות לשותפות, למשל בתחום הכלכלי... ברור לגמרי שנרצה להעביר את התקציב תוך זמן קצר. נרצה גם להעביר רפורמות... לכל הסיעות אמרנו שאנחנו רוצים אחדות. זה יתבע התפשרות נוספת מצד כולם, ולכולם זה ברור. הסיעות אמרו שהן גם רוצות אחדות\".\nקודם לכן\nצוות המשא ומתן של הליכוד עם נציגי ישראל ביתנו וש\"ס. בפגישה עם ישראל ביתנו, שארכה יותר משעה, לא הגיעו הצדדים להסכמות מרחיקות לכת ולא דנו בתיקים.\nנציג מפלגתו של אביגדור ליברמן, סטס מיסז'ניקוב, אמר כי השיחה היתה \"ברוח טובה\". לדבריו, הצדדים לא הגיעו להסכמות על ברית הזוגיות ושינוי שיטת ממשל. \"חלה התקדמות בנושא חוק האזרחות\", אמר, \"נמשיך לדון בנושא\". לדבריו, נציגי הליכוד אמרו כי אין להם הסכמות עם ש\"ס.\nגם בפגישה עם ש\"ס לא הושגה עדיין הסכמה. השר אלי ישי אמר בתום הפגישה: \"יש נושאים מורכבים. הנושא הראשון זה הכלכלה והמיתון. צריך להתמודד עם בעיות החברה. הם הופתעו שזה הנושא המרכזי. הצענו להעביר את הנושא גם לאוצר. כל אזרח חרד למה שיהיה מחר. נגענו גם בברית ההתבוללות. לא אסתיר שיש פערים די גדולים. אני מקווה שהמשא ומתן יהיה מהיר\"."}
{"article_id": "0,7340,L-3664340,00.html", "header_title": "העיקר ההשתתפות", "full_text": "אחוז תזזית, הוא רואה את הסקרים, מבין שמשהו לא בסדר, אבל מנסה לשדר אופטימיות. המלחמה בעזה אמנם הקפיצה ממספר חד-ספרתי בסקרים לגבול 15 המנדטים, אבל הזיכרון הקולקטיבי קצר. האהדה הציבורית לה זכה עת הפך צה\"ל את עזה לעיי חורבות נשחקת. ואביגדור ליברמן מאיים לדחוק אותו אחורה. עוד יותר אחורה.\nהחלום שלו זה לראות את ציפי לבני מתרסקת מתחת לעשרים המנדטים, אם אפשר - מאחוריו. זה רחוק מאיתנו מרחק שני מנדטים שצריך להעביר מהם אלינו, הוא מסביר לתומכים. אם אנחנו עוברים את קדימה, המפולת שלהם תהיה ענקית. הם יורדים בצורה עקבית, הולכים ונעלמים, והעבודה קרובה מאוד לעבור אותם. אני לא יודע בכלל מה זה קדימה - זה משהו לא מוגדר, אווירה. אי אפשר לראות בהם עוגן אמיתי של מחנה המרכז-שמאל. אנשים שמצביעים להם לא יודעים למי בדיוק הם מצביעים. הם מדברים על תקווה והביאו את מלחמת לבנון. הם מדברים על ניקיון כפיים ופוליטיקה נקייה, ויכולים להתחרות בתחום הזה רק בליברמן.\nשר הביטחון טורח להזכיר שוב ושוב שהוא מתמודד על ראשות הממשלה. אלא שברור שלו זה כבר לא יקרה. לא הפעם. אז הוא נערך לכל אפשרות. אם כבר נגזר עליו להיות במעגל השני או השלישי, אז לפחות להיות שם בסטייל, עם מספיק מנדטים כדי להשפיע ולו במעט על המציאות הפוליטית.\nלברק חשוב להבהיר בשיחות עם אנשיו שהוא לא קיבל עדיין החלטות, שעוד מוקדם לקבוע מה יהיה אחרי ה-10 בפברואר. ממשלה עם נתניהו וליברמן יחד בעייתית מבחינתו, אך את ליברמן לבדו, כגלגל נוסף לממשלה של העבודה וקדימה - את זה הוא לא פוסל. גם לא את נתניהו. מישהו סיפר שברק אמר לו שרק הוא ונתניהו מתאימים להנהיג את המדינה. את נתניהו, אמר, אפשר לאהוב או לא לאהוב, אך לפחות יש לו צבע, כיוון, מהות. אני לא חושב שמישהו חושב שליברמן הוא כוס התה שלנו לישיבה בממשלה. ממשלת ימין שתוקם ברוחו של ליברמן זה לא אנחנו. אנחנו לא ניכנס לממשלה שקווי היסוד שלה לא מתאימים לעמדותינו.\nהוא לא אוהב את התוכן שיצק ליברמן לקמפיין הבחירות. השבוע, כשצפה בתשדירים, אמר שליברמן הולך על חבל דק, שהוא תופעה מאוד בעייתית, מציג עמדות לא רציונליות, עמדות שיכולות להצית אש בישראל ומחוץ לה. והוא הרי לא נלחם מעולם, לא קבר חייל, לא הסתכן בעצמו בקרבות; לא עשה דבר בכלכלה ובחברה, לא עשה דבר כדי לתרום לפיתרון מול הפלסטינים או למהלך ההיפרדות מהם. הוא זורע את הדברים האלה שהוא אומר, מדבר אל המכנה המשותף הנמוך והיצרי ביותר. פונה לחרדות.\nולמרות הכל, יו\"ר העבודה לא פוסל את יו\"ר ישראל ביתנו. בקונסטלציה מסוימת, הוא מוכן לשבת איתו בממשלה. העבודה הרי כבר ישבה עם ליברמן, אז למה לא עכשיו, למה לא שוב, אם יסכים לקווי היסוד של ממשלת מרכז-שמאל. זה לא משהו שלא שמענו עליו בעבר, אמר ברק למקורבים. אני לא יכול לומר שאם אנחנו וקדימה לא נהיה מספיק גדולים, ומה שיהיה חסר לנו זה ליברמן שמסכים לקווי היסוד שלנו - אז לא נשב איתו. מצד שני, הוא לא חלק מאיתנו, ויותר טבעי לקחת את אגודה או את ש\"ס לתוך ממשלה כזו. בכל מקרה, אם נהיה בממשלה כזו, מי יוכל לעצור את הימין? ציפי לבני? הרי יש לה מפלגה של אנשי ימין. רק אנחנו יכולים לבלום את ליברמן."}
{"article_id": "0,7340,L-3665573,00.html", "header_title": "ברק השיק קמפיין כלכלי: \"האיש שהרס לא יציל\"", "full_text": "\"מי שרוצה לעצור את הקפיטליזם הטוטאלי של ביבי, צריך להצביע עבודה\" - זה המסר המרכזי שהציג יו\"ר מפלגת העבודה, הבוקר (יום ב') בתל-אביב. ברק דיבר במסיבת עיתונאים שבה הציגו ראשי המפלגה את קווי המדיניות הכלכלית-חברתית שלה, ותקפו את המדיניות הכלכלית-חברתית של הליכוד ושל קדימה, שלדבריהם מנותקת מהמגמות המשתנות בעולם בעקבות המשבר הכלכלי החריף.\nברק חזר על המסר לפיו \"אנחנו פועלים להקמת ממשלת בראשותי. אנחנו לא ניכנס לשום ממשלה שלא תהיה מוקמת על בסיס קווי יסוד שמשקפים את דרכנו\". הוא הבהיר כי העבודה תעדיף את קדימה ואת מרצ בממשלה, כדי לקדם סוגיות כלכליות משותפות כגון תשתיות, מחקר ופיתוח, הסבות מקצועיות ומניעת פיטורים. \"צריך להוביל מדיניות אגרסיבית של גידול וצמיחה ולהוריד את המע\"מ על מצרכי הבסיס\", אמר.\nהשר יצחק (בוז'י) הרצוג והח\"כים אבישי ברוורמן ושלי יחימוביץ' האשימו את המדיניות של קדימה ושל הליכוד בפגיעה הקשה בשכבות רבות באוכלוסייה, ובראשן מעמד הביניים והשכבות החלשות. \"אני חרד מאוד שתקום ממשלה אחרי הבחירות שתמחק את ההישגים שהשגנו ותחזור לקפיטליזם אלים שמתעלם מצורכי החברה\", אמר הרצוג. \"יש לנו מחלוקת ברורה עם ביבי ועם ציפי בתחום החברתי. צריך שיהיה ברור, בתחום החברתי ביבי וציפי חד הם\".\nברוורמן הדגיש את הצורך לשנות את סדר העדיפות בכלכלה: \"המדיניות הכלכלית של קדימה היא שמרנית. באירופה ובארה\"ב החליפו דיסקט, והדבר המרכזי כעת הוא המאבק באבטלה. אנחנו נרחיב את הגירעון כדי לצאת ממחנק האשראי. אנחנו נעשה מדיניות של אנשים שמבינים את המשבר. צריך לחזור לייצור ולכלכלת ידע, נגמר העידן של הספקולציות\".\nיחימוביץ' אמרה כי משרד האוצר מפעיל \"דיקטטורה\" באמצעות חוק ההסדרים, ותקפה גם היא את מדיניות הכלכלית של הליכוד ושל קדימה. \"אני תוהה איך מי שרוצה להפריט הכל רואה את ישראל\", אמרה. \"כולנו עבדים?\".\nיחימוביץ' הבטיחה כי אם מפלגת העבודה תיבחר לנהל את המדינה, תפעל להקמת רשות לאכיפת חוקי העבודה. להערכתה, אם חוקי העבודה ייאכפו, מאות אלפי ישראלים יצאו ממעגל העוני. \"צריך להשקיע בתשתיות אמיתיות ולא בכלכלת שקר\", הדגישה.\nבתגובה לדברים, אמרו בליכוד: \"ממרומי הקומה ה-31 של מגדלי אקירוב נשמעת התקפתו של ברק על 'הקפיטליזם של נתניהו' מגוחכת במיוחד. כראש ממשלה התמצתה משנתו ופועלו החברתי-כלכלי בקריאה הבלתי נשכחת לאזרחי המדינה 'לפתוח את המקררים' על רקע הגידול בנתוני העוני אז. נתניהו הציל את המשק פעם אחת ויעשה זאת שוב\"."}
{"article_id": "0,7340,L-3674299,00.html", "header_title": "לבני: אני לא מתכוונת להיות כיסוי לשיתוק מדיני", "full_text": "זמן קצר לאחר שיו\"ר ישראל ביתנו, אביגדור ליברמן,\nלנשיא פרס כי סיעתו ממליצה על נתניהו במסגרת ממשלת אחדות, הגיבה הבוקר (יום ה') יו\"ר קדימה, ציפי לבני, והכריזה: \"אני לא מתכוונת להיות כיסוי לשיתוק מדיני\". לבני, שרק לפני ארבעה ימים\nש\"28 זה יותר מ-27\", נשמעה היום קצת אחרת, כשאמרה כי \"פוליטיקה זה לא רק מספרים, אלא דרך\".\nלבני, שביקרה בשדרות יחד עם הסנטור ג'ון קרי, הוסיפה: \"אמשיך להאמין בדרכנו, ולהוביל אותה. יש דרך, והמדינה הזו צריכה ללכת בה. אין בכוונתו לשנות כהוא זה מדרכה של קדימה\".\nמנגד, בליכוד בירכו על החלטת ישראל ביתנו להמליץ להטיל על יו\"ר המפלגה בנימין נתניהו את מלאכת הרכבת הממשלה. \"כעת ברור מעל לכל ספק שרוב מוחלט של חברי כנסת בחר להמליץ על נתניהו לראשות הממשלה\", אמרו.\nשרת החוץ סיירה עם קרי בעיר המופגזת, והשניים ביקרו גם במוזיאון הקסאמים שבתחנת המשטרה בעיר. לבני הסבירה לסנטור על המצב הביטחוני ואמרה כי \"כל עוד ההברחות יימשכו, אזרחים נוספים יהיו תחת איום. לא רק שדרות נמצאת תחת איום, אלא גם ערים גדולות אחרות. הממשלה אחראית לתת מענה לבעיה הזו\".\nלבני הוסיפה: \"עצם העובדה שהקהילה הבינלאומית מבינה שאי אפשר לתת לגיטימציה לחמאס יכולה לשנות את המצב באזור\".\nהסנטור קרי התייחס למשלחת האמריקנית לעזה, ואמר כי היא אינה מצביעה על שינוי במדיניות וושינגטון. \"זה מצביע על מאמץ ללמוד ולהקשיב, אך העקרונות שלנו לא השתנו. מה שצריך להשתנות זה ההתנהלות והשימוש של חמאס באמצעי טרור\", אמר.\nהוא אמר כי לארצות הברית וישראל \"חברות אדירה ואינטרסים משותפים\". על שותפתו לסיור אמר כי הוא מכבד את מנהיגותה, ומבין את רצונה לא רק להגן על אזרחי ישראל, אלא למצוא דרך לשלום.\n\"אנחנו חשים שאיש לא צריך לחיות תחת איום ירי הרקטות\", הוסיף. \"אי-אפשר לגדל ילדים בפחד, אנחנו חשים הזדהות עם המשבר\nשהאזרחים בישראל עוברים אל מול אלה שמשתמשים רק בטרור. זה לא פתרון. אנחנו תקווה שעם ממשלה חדשה לארצות הברית נוכל למצוא דרך קדימה, אבל אין מקום לטרור בשולחן המשא ומתן\".\nלגבי ביקורו הצפוי בסוריה, המשיך קרי באותו טון: \"כבר בביקורי בביירות אתמול הבהרתי שאין בנסיעה לסוריה משום שינוי בעקרונותנו. חשוב לנו לראות מעשים ולא דיבורים. עלינו לוודא שסוריה מוכנה לכבד את הליך הבחירות בלבנון, ולא להתערב. עליה להפסיק לספק תמיכה לחמאס ולחיזבאללה, וזה יעיד על נכונותה להתקדם לשלום עם ישראל\"."}
{"article_id": "0,7340,L-3674226,00.html", "header_title": "ליברמן לנשיא: כן לנתניהו, לא לרוטציה", "full_text": "יו\"ר ישראל ביתנו, אביגדור ליברמן, המליץ הבוקר (יום ה') לנשיא המדינה, שמעון פרס, על בנימין נתניהו כראש הממשלה: \"אנחנו ממליצים על בנימין נתניהו רק במסגרת של ממשלה רחבה\". בכך משיג נתניהו 65 ממליצים, לעומת 28 - חברי קדימה בלבד - ללבני. 27 הח\"כים הנותרים לא המליצו על איש.\nכפי שהדברים נראים, דרישת ישראל ביתנו לממשלה רחבה איננה בגדר אולטימטום, כפי שהגדיר זאת ח\"כ סטס מיסז'ניקוב בצאתו מהפגישה עם הנשיא: \"בשעת משא ומתן איננו מציבים תנאים\".\nצילום: אלי מנדלבאום\nלדברי ליברמן, \"ממשלה שמורכבת משש מפלגות שיש לה 65 מנדטים היא תהיה ממשלת הישרדות. זאת לא ממשלה שתהיה מסוגלת להוביל מהלכים רציניים. ולכן אנחנו אומרים גם לחברי בליכוד - תתחילו באמת לחשוב אחרת. נתניהו אמנם יהיה ראש ממשלה אבל זאת תהיה ממשלה של נתניהו ולבני ביחד, וציפי צריכה להתרגל שלא מדברים על רוטציה. אני חזיתית נגד רוטציה\". הוא קרא לנתניהו וללבני לגבש יחד את קווי היסוד לממשלה הרחבה.\nבצאתו מהפגישה, אמר לכתבים: \"נוכח האתגרים מבית ומבחוץ - כל מפלגה תהיה חייבת לוותר על אמביציות, יוקרה וחלומות\". המצב הכלכלי, האיומים מצב איראן והמצב המדיני - מחייבים, לדברי ליברמן, הקמת ממשלה רחבה, \"זה מחייב כל אחד מאיתנו להתעלות מעל עצמו. חייבים ממשלה של שלוש המפלגות הגדולות - ליכוד, קדימה וישראל ביתנו. מי שירצה אחר כך, שיצטרף\".\nמוקדם יותר התייצבו בבית הנשיא נציגי הבית היהודי ומרצ. בבית היהודי המליצו על נתניהו לתפקיד ראש הממשלה, ואילו במרצ הודיעו שלא יתמכו בציפי לבני, ותקפו אותה במילים קשות. \"לנוכח ההתרפסות של לבני בפני ליברמן, המלווה במכירת חיסול אידיאולוגית של התחייבויותיה לבוחרים, איננו יכולים להמליץ עליה להרכבת הממשלה\", אמר הח\"כ הטרי ניצן הורוביץ.\nלדבריו, \"זה ביזוי של הפוליטיקה והשחתה של הערכים הבסיסיים ביותר. לבני הבטיחה בקמפיין כי תחסום את ממשלת ביבי-ליברמן ועכשיו היא עוקפת את ביבי מימין\". חברי מרצ הגיעו לבית הנשיא בהרכב מלא ולא נזדקקו ליותר מרכב אחד לשם כך. זו היתה תמונה סמלית להתרסקות של מי שהיו אמורים להיות ההבטחה של השמאל. הם הביאו שי לנשיא: צנצנת ריבה. חבר הכנסת אילן גילאון הבהיר: \"אנחנו מצפים לקבל את הצנצנת בחזרה בסוף השימוש\".\nבצאתם מהפגישה, אמר היו\"ר חיים אורון: \"איננו יכולים להמליץ על ביבי משום שעמדותיו והשקפותיו נוגדות את בסיסי ערכינו ולא המלצנו על ציפי לבני משום שספק גדול אם היא בכלל יכולה להקים ממשלה\". לדברי אורון, המגעים המתמשכים בין שרת החוץ, ציפי לבני, לאביגדור ליברמן בניסיון לשכנעו ללכת עם מפלגתה יד ביד, סתמו את הגולל על האפשרות שמרצ תתמוך בלבני. \"הטנגו בין ישראל ביתנו לקדימה הוא סיבה מכרעת לא לתת תמיכה לקדימה. אנחנו נמלא את תפקידנו באופוזיציה ואנחנו מקווים שהיא תהיה גדולה. ניתן לרוב הימני בכנסת הנוכחית למלא את תפקידם בקואליציה\"."}
{"article_id": "0,7340,L-3674351,00.html", "header_title": "ההכרעה המסתמנת: נתניהו ולבני מחר אצל הנשיא", "full_text": "נשיא המדינה, שמעון פרס, מתכוון לזמן ככל הנראה כבר מחר (יום ו') את יו\"ר הליכוד, בנימין נתניהו, ואת יו\"ר קדימה, ציפי לבני, לשיחות בארבע עיניים. כך מסרו ל-ynet גורמים בבית הנשיא. בשיחות ישמיע פרס את שיקוליו וידגיש את הצורך בכינון ממשלת אחדות רחבה.\nבימים האחרונים, נמסר מבית הנשיא כי משך הזמן להחלטה יושפע מהמורכבות שלה. אולם לאחר שנתניהו השיג רוב של 65 תומכים, נראה כי ההחלטה עשויה להתקבל עוד לפני כניסת השבת. רגע המפתח היה פגישתו של הנשיא הבוקר עם נציגי מפלגת ישראל ביתנו בראשות אביגדור ליברמן, ש\nעל נתניהו, ובכך הבטיחו לו את הרוב הנדרש.\nצילום: אלי מנדלבאום\nלאחר המלצת יו\"ר ישראל ביתנו, מתקרב נתניהו צעד גדול לקראת הרכבת הממשלה. ליברמן הבהיר לנשיא כי הוא מתנגד\nלרוטציה, ודרש הקמת ממשלה רחבה: \"ממשלה שמורכבת משש מפלגות שיש לה 65 מנדטים היא תהיה ממשלת הישרדות. זאת לא ממשלה שתהיה מסוגלת להוביל מהלכים רציניים. ולכן אנחנו אומרים גם לחברי בליכוד - תתחילו באמת לחשוב אחרת. נתניהו אמנם יהיה ראש ממשלה אבל זאת תהיה ממשלה של נתניהו ולבני ביחד, וציפי צריכה להתרגל שלא מדברים על רוטציה. אני חזיתית נגד רוטציה\".\nבהמשך הבוקר נאם ליברמן בוועידת הנשיאים, והסביר את בחירתו: \"לדעתנו צריך ממשלה חזקה ויציבה, בראשות שלוש המפלגות הגדולות. ביבי ולבני צריכים להבין שהם צריכים יחד איתי להוביל את הממשלה הבאה. אני לא מאמין באופציה אחרת, האתגרים והסכנות שלפנינו מחייבים אותנו לממשלה רחבה חזקה ויציבה\".\nאחרי ישראל ביתנו, הגיעו לבית הנשיא נציגי ש\"ס, שגם הם המליצו על נתניהו: \"מצער שיש ניסיונות כמו שהיו בימים אפלים יותר לפסול מפלגות אחרות. אפשר להקים ממשלה הכוללת את הליכוד, ש\"ס, קדימה ועבודה. זוהי אופציה מבורכת לממשלה יציבה ויעילה\", אמר יו\"ר הסיעה, השר אלי ישי. יחד עם ישי, הגיעו לבית הנשיא השרים\nאריאל\n\t אטיאס, יצחק כהן ומשולם נהרי - וכן יו\"ר הסיעה, ח\"כ יעקב מרגי.\nלאחר שגם ישראל ביתנו נתנה את המלצתה לבנימין נתניהו ולמעשה הבטיחה את המלצתם של רוב חברי הכנסת, נשמה ש\"ס לרווחה, ומתוך ציפייה כי נשיא המדינה יטיל על נתניהו את הרכבת הממשלה כבר החלה בהכנות לשלב הבא: כניסה לקואליציה בכל מקרה. במפלגה לא אוהבים את כוונותיו של ליברמן לנסות ולכפות ממשלת טריו שאינה כוללת אותם בפנים, וכעת הם מנסים להבטיח את מקומם בממשלה הבאה.\nלשאלת ynet אם יהיו מוכנים להתפשר בנושא ברית הזוגיות בשביל להיכנס לקואליציה, ענה: \"יש תורת ישראל, עקרונות והלכה, ואסור לזוז מההלכה. אלפי שנים שרדנו בגלות, וזאת רק בזכות ההלכה היהודית ותורת ישראל. אם לא אלו, היינו נטמעים ונעלמים\".\nאנשי המפלגה הבהירו כי יפעלו למען הקמתה של ממשלה רחבה על בסיס מפלגתו הימין. \"כבר לפני הבחירות אמרנו את דברינו, העם בחר בימין ואנחנו המלצנו להקים ממשלה רחבה ככל האפשר על בסיס המחנה הלאומי, ובמהרה\", אמר יו\"ר המפלגה. הוא קרא ליתר המפלגות להיכנס למשא ומתן קואליציוני בהקדם. \"גלו אחריות\", אמר ישי, והוסיף כי הוא מתפלל שתהיה ברכה לממשלה.\nגורמים במפלגת ש\"ס מסרו ל-ynet: \"ליברמן עדיין לא הפנים כי נגמר קמפיין הבחירות. כעת עומדות בפנינו משימות מורכבות בהן צריכים לטפל, וכבר אי אפשר להוסיף מנדטים\".\nמוקדם יותר הבוקר\nגם חברי סיעת מרצ, והודיעו כי אינם ממליצים על איש. גם יו\"ר העבודה אהוד ברק, שנציגי מפלגתו יגיעו לנשיא הערב, הודיע הבוקר כי העבודה לא תמליץ על איש. \"התמונה סבוכה ומטרידה כאשר, ישראל ביתנו היא זו שתמליך ראש ממשלה בישראל\", אמר הבוקר ברק בישיבת סיעת העבודה בבית המפלגה בתל-אביב, שעות ספורות לפני הפגישה במשכן הנשיא.\nבבוקר היו אצל הנשיא גם נציגי מפלגת בל\"ד, ולא המליצו על אף מועמד. בהמשך היום יתייצבו בבית הנשיא גם נציגי העבודה, חד\"ש, רע\"מ-תע\"ל, האיחוד הלאומי ויהדות התורה."}
{"article_id": "0,7340,L-3669782,00.html", "header_title": "פרס ייפגש עם הסיעות רק בתחילת השבוע הבא", "full_text": "ספירת הקולות - לרבות המעטפות הכפולות של החיילים, הימאים ונציגי ישראל בחו\"ל - צפויה להסתיים רק ביום חמישי אחר הצהריים. נשיא המדינה, שמעון פרס, הודיע מוקדם יותר היום כי רק בשבוע הבא יפתח בסבב התייעצויות עם כל סיעות הכנסת ה-18 במטרה להחליט על מי להטיל את מלאכת הרכבת הממשלה.\nעל-פי החוק, הרכבת הממשלה מוטלת על יושב ראש הסיעה בעלת הסיכויים הגדולים ביותר להרכיב ממשלה - כלומר זו שמאחוריה גוש פוליטי תומך. לאור זאת, לא ברור האם הרכבת הממשלה אכן תוטל על המנצחת בבחירות - ציפי לבני - שכן מהסקרים עולה תמונה ברורה של גוש ימין העולה על 61 חברי כנסת.\nגם באוקטובר ניסתה לבני להקים ממשלה בראשותה - אולם הדבר לא עלה בידה. זה קרה לאחר שראש הממשלה, אהוד אולמרט,\nלנשיא המדינה,\nבעקבות כמה פרשיות שחיתות לכאורה שנקשרו בשמו - בהן \"מעטפות הכסף\".\nהנשיא פרס\nהחדשה, שפתחה בסבב שיחות עם מפלגות הבית בניסיון לגבש קואליציה שתכלול יותר ממחצית חברי הכנסת.\nואולם, קצת יותר מחודש לאחר מכן - החליטה לבני להודיע לנשיא כי\nולכן בכוונתה ללכת לבחירות כלליות חדשות. יו\"ר קדימה הסבירה כי הגיעה למסקנה שלא תצליח להגיע לעמק השווה במשא ומתן עם המפלגות - ובעיקר עם ש\"ס. \"נמאס לי מהסחטנות\", אמרה אז."}
{"article_id": "0,7340,L-3669820,00.html", "header_title": "יו\"ר מרצ: השמאל קיבל מכה קשה", "full_text": "מרצ הוכתה בבחירות 2009 ועל-פי המדגמים השונים תקבל רק 4 מנדטים. יושב ראש התנועה החדשה-מרצ, חבר הכנסת חיים אורון, אמר הערב (יום ג') עם\nתוצאות מדגמי הבחירות כי \"השמאל קיבל מכה קשה\". אורון הבטיח שמפלגתו תשוב להיות גורם מרכזי בפוליטיקה מתוך רצונה לקיים דו-שיח עם שכבות שונות בישראל.\nאת פניהם של אנשי מרצ, שנדחסו לאולם צוותא בתל אביב כדי לצפות במדגמי הטלוויזיה, ניתן לתאר רק כהלם ואכזבה.\nבמרצ קיוו כי האיחוד עם תנועת השמאל החדשה יעניק למפלגה רוח גבית שיבוא לידי ביטוי בשישה מנדטים לכל הפחות. אולם נראה כי הציבור אמר את דברו. לפי מדגם ערוץ 1 זכתה מרצ בחמישה מנדטים, אולם לפי המדגמים האחרים, תסתפק בארבעה בלבד.\nצילום: רועי עידן, עריכה: תמר אברהם\nאורון עלה לבמה ונשא דברים: \"על בסיס האנרגיות שראיתי אותן גם היום, והכוחות שקיימים בתוכנו, אנחנו חייבים להפוך את התחושה הקשה שאנחנו נתונים בה הערב\", הצהיר אורון והבטיח כי מרצ תשוב \"להיות גורם מרכזי בכינונו של שמאל ציוני סוציאל-דמוקרטי, יוני, הומניסטי במדינת ישראל. החלל הזה לא התמלא בבחירות הללו\".\nלדבריו, \"היו לנו ציפיות אחרות לתוצאות גבוהות יותר, ואני מקווה שכשתסתיים ספירת הקולות נקבל מנדט נוסף. אני לא רוצה להסתיר את אכזבתנו, הלכנו על מהלך עם התנועה החדשה וציפינו להגיע לתוצאה טובה יותר. הבחירות פערו פער גדול. מה שנתפס פעם כמחנה השמאל קיבל היום פחות מ-20 מנדטים וזה מה שצריך להדליק אצלנו נורה אדומה.\n\"לצערנו, המוני חברינו שרצו להציל את קדימה שותפים בעצם להקמת ממשלה שבמקרה הטוב תהיה ממשלת אחדות לאומית-ימנית. אנחנו נהיה אופוזיציה לממשלה ואני מקווה שמהמקום הלא פשוט הזה נתקדם למקומות אחרים, גבוהים יותר\".\nחברת הכנסת זהבה גלאון הוסיפה: \"זה יום קשה לנו. חטפנו מכה קשה וזה מחייב חשבון נפש עמוק. אין ספק שהציבור אמר את דברו ובחר בממשלת מרכז ימין\". על החיבור עם התנועה החדשה אמרה: \"קיווינו שזה יעבוד, אבל זה לא קרה\".\nמוסי רז, שנמצא במקום החמישי ברשימה ומקומו בכנסת ה-18 אינו מובטח, אמר: \"לא חששתי מכלום. גם אם אני לא אכנס אצטרך לחיות עם זה.\nאני רואה את החגיגות של קדימה ואומר להם שמדובר בחגיגות מוקדמות. בסופו של דבר מי שיקים את הממשלה יהיו כנראה הליכוד ובנימין נתניהו\".\nח\"כ אבשלום (אבו) וילן, שהיה במקום השישי וככל הנראה יישאר מחוץ לכנסת, אמר: \"זה לא משהו אישי. בעבר כבר הייתי במצב של מתנדנד ונכנסתי ברגע האחרון. נחכה לספירת קולות החיילים ולחישוב של הסכמי העודפים. אני רגיל להיות במצב כזה. בעבר כבר היה מצב דומה והצלחתי להיכנס, נראה מה יהיה הפעם\"."}
{"article_id": "0,7340,L-3669836,00.html", "header_title": "ליברמן: כמו בבחירות, נקבע את סדר יום הממשלה", "full_text": "אחרי ששוחח עם בנימין נתניהו וציפי לבני נאם יושב ראש מפלגת \"ישראל ביתנו\", אביגדור ליברמן, מול תומכיו במטה שבירושלים. ליברמן, שהפך ליושב ראש המפלגה השלישית בגודלה בכנסת, הכריז בנאום: \"לא נסכים לשום הסדר ישיר או עקיף כשחמאס נמצא בשלטון. אם נצטרף לממשלה כלשהי, היעד הראשון יהיה ברור - הפלת החמאס\".\nליברמן התייחס לכך שמפלגתו עשויה להיות לשון המאזניים בהרכבת הממשלה הבאה: \"אני שמח שהמפתח אצלנו, והעובדה הזו מטילה עלינו גם אחריות. ההחלטה פה תהיה מאוד לא פשוטה... אני מודה, ואני לא מסתיר את זה, גדלנו במחנה הלאומי, ונטיית לבנו היא ממשלת ימין\".\nבאדיבות ערוץ הכנסת\nלמרות דבריו, ליברמן לא פסל ישיבה בממשלה בראשותה של לבני: \"אנחנו לא פוסלים אף אחד, אנחנו נילחם על העקרונות שלנו\". הוא טען כי כפי שמפלגתו העלתה על סדר היום בבחירות את סוגיית האזרחות והנאמנות, כך גם בממשלה היא תהיה זו שתקבע את הטון.\nלטענתו, הוויכוח העיקרי שמתנהל היום הוא לא על הגבולות - אלא על האופי העתידי של מדינת ישראל כמדינה יהודית, וציונית ודמוקרטית.\nליברמן שב וחזר על טענותיו בנוגע לשיטת הבחירות: \"תוצאות הבחירות מראות שוב על הקושי של הדרג המדיני להגיע להכרעות ברורות. אין ברירה, חייבים לנוע לשינוי שיטת הממשל\".\nמוקדם יותר הערב היתה האווירה במטה המפלגה היתה פחות שמחה, נוכח תוצאות המדגמים שהיו נמוכים מהצפוי. מוזיקה שקטה נוגנה ברקע ולא נשמעו צהלות שמחה. הסקרים העניק למפלגה ביו 14 ל-16 מנדטים, בעוד שהיו מי שצפו למפלגה כמעט 20 מנדטים. ליברמן עצמו אמר ל-ynet: \"אני ממש לא מאוכזב מהתוצאות. הן עוד ישתפרו אחרי ספירת כל הקולות\".\nאצל פעילי השטח, נשמעו הדברים מעט אחרת. \"אני מאוד מאוכזב, ובהלם\", אמר ל-ynet קובי שמשון, פעיל שהגיע מהדרום. \"הרגשנו 20 מנדטים, זה היה מומנטום שלא נוצל. חשבנו שנהיה מספר 2, פשוט כואב הלב. מבחינת השטח, היתה הרגשה אחרת לחלוטין\".\nצילום: חגי דקל\nלעומת הפעילים, נציגים מהמפלגה הביעו שביעות רצון. אורלי לוי - חברת כנסת טריה, ככל הנראה - אמרה: \"זה ניצחון איך שלא נסתכל על זה. זה הישג אדיר\nלהיות במקום ההיסטורי של מפלגת העבודה. גוש הימין גדול יותר מהשמאל, ואני מקווה שהנשיא יעשה את השיקולים הענייניים\".\nלמרות שהליכוד מתעקש שירכיב ממשלה - לוי כבר יודעת שזו תהיה קדימה. \"ציפי תצטרך להיות קצת יותר ימנית\", אמרה בתו של אחד ממנהיגי הליכוד בעבר, דוד לוי.\nלדברי פאינה קירשנבאום, מנכ\"לית המפלגה ומקום עשירי ברשימה: \"ההרגשה מצוינת. יצרנו מפלגה שלישית בגודלה\". כשנשאלה האם ישראל ביתנו לנוכח התוצאות תשב עם קדימה בקואליציה - השיבה כי על כך יוחלט לאחר קבלת התוצאות הסופיות."}
{"article_id": "0,7340,L-3599974,00.html", "header_title": "תם עידן: אולמרט הגיש מכתב התפטרות לנשיא", "full_text": "כפי ש\nעוד בסוף חודש יולי, כמה ימים לאחר\nשל ציפי לבני ליורשתו בראשות קדימה - הניח הערב (יום א') אולמרט את מכתב ההתפטרות על שולחנו של נשיא המדינה, שמעון פרס. 990 ימים מאז שמונה לתפקיד החשוב במדינה, הופכת כעת הממשלה בראשותו לממשלת מעבר.\nלאחר שנכנס אולמרט ללשכתו של פרס, חיבק אותו הנשיא ושאל איך עבר עליו יומו. אולמרט ענה: \"קשה אבל בסדר, לא נורא, אני בסדר גמור\". אחר כך אמר: \"כבוד נשיא המדינה, אני מתכבד להגיש לך את מכתב התפטרות שלי\".\nהנשיא אמר במסיבת עיתונאים שכינס זמן קצר לאחר צאתו מהפגישה עם ראש הממשלה היוצא,\nכי מטרתו היא להטיל מהר ככל האפשר את מלאכת הרכבת הממשלה על אחת או אחד מחברי הכנסת, עוד טרם נסיעתו לעצרת האו\"ם מחר בלילה.\n\"אני מעריך מאוד את הדרך המכובדת שבה הוא החליט להעביר את השלטון. זו החלטה לא קלה ואני משוכנע שזה ערב לא פשוט עבורו\", אמר הנשיא.\nפרס הודה לאולמרט על שירותו למען העם והמדינה במשך שנים רבות של פעילות ציבורית וציין את היותו ראש עירייה, שר וראש ממשלה. \"בטחונה של מדינת ישראל לשלום אזרחיה עמדו במרכז פעילותו כראש הממשלה. חלק מפעולותיו יישארו עלומות\", אמר.\n,\n\t הודיע אולמרט לשרים על התפטרותו ואמר: \"זו לא החלטה קלה. זו החלטה קשה עם לבטים קשים, אך אני חושב שאני נוהג בדרך הראויה כפי שהבטחתי לעם ישראל\". את הישיבה הוא פתח בלחיצות ידיים עם לבני, איחל לה הצלחה ואמר שיעזור לה ככל שיוכל.\nכעת מתחיל\nשל פרס עם נציגי הסיעות השונות - לפני שיחליט על מי מחברי הכנסת להטיל את הקמת הממשלה - ככל הנראה לבני.\nמלשכת פרס נמסר כי הנשיא עומד בהחלטתו לקיים פגישות עם כל סיעות הבית, מהגדולות ועד הקטנות.\nראשונים יבואו למשכן הנשיא הערב נציגי הסיעה הגדולה בכנסת, קדימה. לאחריהם, ב-21:00, יגיעו נציגי סיעת העבודה ומאוחר יותר ייפגש פרס עם נציגי סיעת הליכוד. הנשיא פינה את כל לוח הזמנים שלו מחר לפגישות עם יתר הסיעות, ואם לא יספיק - ייתכן שאף תידחה נסיעתו המתוכננת לעצרת האו\"ם בארצות הברית.\nלחבר הכנסת שעליו תוטל משימת הרכבת הממשלה יינתנו 28 ימים לביצוע המשימה, עם אפשרות להארכה ב-14 ימים."}
{"article_id": "0,7340,L-3674147,00.html", "header_title": "ברק: לא נמליץ על איש, אני מוטרד מליברמן", "full_text": "יושב ראש מפלגת העבודה, אהוד ברק, אמר הבוקר (יום ה') כי מפלגתו לא תמליץ בפני הנשיא שמעון פרס על אף אחד מהמועמדים לראשות הממשלה. במקביל, אל בית הנשיא הגיעו נציגי מרצ, ובראשם היו\"ר חיים אורון, שהבהיר שגם מפלגתו לא בפני הנשיא על אף מועמד, ואילו נציגי הבית היהודי תמכו בנתניהו.\n\"התמונה סבוכה ומטרידה כאשר, ישראל ביתנו היא זו שתמליך ראש ממשלה בישראל\", אמר הבוקר ברק בישיבת סיעת העבודה בבית המפלגה בתל-אביב, שעות ספורות לפני הפגישה במשכן הנשיא.\nהוא הוסיף: \"זה זמן שבו אנחנו כולנו חייבים לתת כתף לבניית ושיקום מפלגת העבודה. צודק מי שאומר שעשינו שגיאות, וצריך לטפל בהן באומץ, בנחישות, בהתמדה, ולהתגייס לבנייה מחודשת של מפלגת העבודה. אבל טועה מאוד, מי שמספיד אותנו, טעות מרה. יש למפלגת העבודה מסורת מפוארת, מורשת ושורשים עמוקים בעשייה, יש כוחות בהווה, ובעיקר יש לנו את היכולת להשיב את מפלגת העבודה למקום הראוי לה במרכז המפה הפוליטית בישראל.\n\"שלא יהיה ספק לאף אחד, אני מתכוון להוביל את מפלגת העבודה, האחריות היא עליי, אני מתכוון למצות אותה. אינני נרתע ואינני חושש, להפך, אני מתכוון להוביל את מה שנדרש גם בתחום האידאולוגי - גם בתחום הפוליטי, גם בתחום הארגוני וגם בתחום הכספי. אני קורא לכולם להתגייס מהרגע הזה לעבודה, זה גם אתגר חשוב לכולנו ולחברה הישראלית, וגם תקווה גדולה\". עמיר פרץ אמר כי \"הצעת ברק שלא להמליץ על איש אצל הנשיא - נכונה\".\nהבוקר ייפגש נשיא המדינה עם נציגי בל\"ד, ישראל ביתנו. בהמשך ייפגש עם נציגי ש\"ס, העבודה, חד\"ש, רע\"מ-תע\"ל,\nהאיחוד הלאומי ויהדות התורה.\nאמש נועדו עם הנשיא נציגי קדימה והליכוד. נציגי קדימה היו הראשונים להיפגש עם פרס, ובצאתם אמר סגן ראש הממשלה ושר התחבורה, שאול מופז, כי הסיעה המליצה\n.\n\t \"ממשלה בראשותה תוכל לאחד את כל חלקי העם\", אמר \"לא מדובר רק בצעד טכני, אלא בהקשבה לרחשי העם\".\nבפגישה עם הליכוד, המפלגה השנייה בגודלה בכנסת החדשה -אך כנראה בעלת התמיכה הנרחבת ביותר בין סיעות הבית, אמר חבר הכנסת גדעון סער כי יש\nשכן \"אין שום אפשרות אריתמטית, אפילו על הנייר, שלבני תקים ממשלה\"."}
{"article_id": "0,7340,L-3672002,00.html", "header_title": "לבני בסיעה: מה לא ברור? 28 זה יותר מ-27", "full_text": "יושבת ראש קדימה, ציפי לבני, מוסיפה היום (א') להדגיש שניצחה בבחירות. \"לא צריך להיות גאון במתמטיקה כדי להבין ש-28 מנדטים זה יותר מ-27. מה לא ברור?\", תהתה בפתיחת הישיבה הראשונה של סיעת קדימה החדשה בכנסת. בסיכום הדיון היא נשמעה נחרצת אף יותר: \"אנחנו לא מפחדים מאופוזיציה, לא כאידיאולוגיה, אך לא אהיה עלה תאנה\".\nצילום: אלי מנדלבאום, סטילס: גיל יוחנן\n\"28 זה לא מספר, זה מאות אלפי אנשים שבאו עם כל הלב והנשמה והצביעו עבור מה שאנחנו\", הוסיפה לבני.\n\"אמרנו לציבור: זה או ציפי או ביבי. לא היה פתק בקלפי שנקרא 'גוש'. בכל רמה ערכית ומוסרית אנחנו אלו שקיבלנו את אמון הציבור\".\nהיא הדגישה את רגעי הסיפוק מתוצאות הבחירות ודיברה על אפשרות לשבת בממשלה בראשות נתניהו: \"אנשים שמחו לראות את הניצחון הזה. עדיין צריך לתרגם אותו לעשייה בממשלה בראשותנו. ואם לא - נמשיך ונילחם, גם באופוזיציה\".\nלבני אמרה עוד ש\"קדימה היא היחידה שיכולה לעשות את זה\", ומתחה ביקורת על נתניהו: \"יש מי שהולך ומתחייב לעוד ועוד גורמים קיצוניים על מנת לייצר איזו תזה שלא משקפת את רצון הבוחר\".\nבסיכום הדיון אמרה היו\"ר לבני: \"יש מי שבכל יום מסבך עצמו בממשלת שיתוק שלא נהיה בה. זה רע למדינה ולא אתן לזה יד. זה לא עניין של כמה שרים יוצעו לנו\".\nהמשנה לראש הממשלה, חיים רמון, אמר בישיבה: \"כבר סימנו את מותנו 30 פעם ומי שקבר אותנו גמר בעצמו. כמו שאנחנו לא יכולים בלי הליכוד - כך גם הם. לכן מה שחשוב זה מי שהכי גדול. שיפסיקו עם בלוף 65 ועם בלוף ממשלת האחדות שלהם. הם רוצים ממשלת ימין קיצוני. אין סרט שנצטרף לזה\".\nהשר שאול מופז בירך את לבני וקדימה ואמר: \"מה שנכון זה שקדימה תרכיב ממשלה, בלי לפסול אף אחד. ממשלת אחדות זה מה שצריך. קואליציה של 65 לא תחזיק. זו האסטרטגיה הנכונה. המסקנה מהתוצאות היא שינוי השיטה. הבחירות הבאות בפתח. מה שטוב למדינה ולעם יכריע.\nמקורביה של לבני בצמרת המפלגה נשמעו נחרצים יותר. לפי יו\"ר הכנסת, דליה איציק, \"אם לא יסתייע שנרכיב ממשלה, אני מציעה שנלך לאופוזיציה\". היא גם העבירה את האחריות לפתחו של הנשיא שמעון פרס: \"המצב כה סבוך שהוא ברור. יש לי יסוד סביר להניח שלא כל סיעות הימין ימליצו על נתניהו. לנשיא יש שיקול דעת ענק בסיבוב הראשון, והוא להערכתי יטיל על לבני להרכיב הממשלה הבאה\".\nשר האוצר רוני בר-און אמר: \"אמרנו ציפי או ביבי. לא ציפי וביבי. גם הם (הליכוד) אמרו זאת. אי אפשר לשנות כללי המשחק אחרי שנגמר. אסור לבגוד בזה\". בר-און התייחס לכוונות נתניהו לגבש ממשלת ימין והוסיף: \"אם הוא רוצה ללכת עם הגוש, שילך לגוש, רק שייקח איתו לוושינגטון את שטייניץ, כצל'ה וחוטובלי. או ציפי בראש או אופוזיציה\".\nגם השר מאיר שטרית אמר כי יש להטיל על לבני להרכיב את הממשלה הבאה. \"תמיד מטילים על הסיעה הגדולה. ממשלה בראשות קדימה עם הלכוד, העבודה וש\"ס. כל הרכב בראש אחר זה אילוץ. אם לא אנחנו באופוזיציה\".\nמי שעוד הצטרף לקריאה - או ממשלת לבני או אופוזיציה הוא השר אבי דיכטר. \"על-פי חישובי הגושים, גם אם היינו מקבלים 35 מנדטים היו מדברים על בעיות. או ציפי בראשות או אופוזיציה. רק כך נטיב לשרת את העם. רוטציה זו התפשרות סבירה. בלי ראשות ממשלה או רוטציה נלך לאופוזיציה\".\nהשר זאב בוים הזכיר אפשרות של ממשלת רוטציה. \"ציפי ניצחה במובהק במירוץ ציפי או ביבי. המצב הפוליטי מסובך. צריך לעשות הכל כדי שציפי תרכיב את הממשלה.\nאם לא, אין לפסול רוטציה\". בוים הוסיף: \"אין לי בית זולת קדימה\". הוא הכחיש בתוקף כי בכוונתו להצטרף לממשלה בראשות נתניהו ולעזוב את מפלגתו.\nהשר גדעון עזרא אמר כי יש שתי אפשרויות - או להרכיב את הממשלה או ללכת לאופוזיציה: \"צריכה להיות עמידה איתנה וביטחון שזה או אנחנו או אופוזיציה. אנחנו חייבים את זה לבוחרים. מה שקורה עכשיו זה גוש לאומני, ולא גוש לאומי\".\nהליכוד\n,\n\t ושם טענו כי \"נתניהו יהיה מוכן ללכת לקראת קדימה כדי לשלבה בממשלת אחדות בראשותו, אך תחילה על לבני להניח את הפוליטיקה הקטנה בצד, להציב את האינטרס הלאומי בראש\".\nבתגובה לדברים שנאמרו בישיבת קדימה, אמרו מקורבים לנתניהו: \"אחרי שהנשיא יטיל על נתניהו את הרכבת הממשלה, הוא יפנה בהקדם לקדימה וללבני. בכל מקרה, לא תהיה רוטציה\".\nח\"כ גלעד ארדן אמר: \"נתניהו מוכן לשתף את קדימה בממשלה ואף להעניק לה תיקים בכירים. עם זאת לא נהיה מוכנים להשתתף בסחטנות של קדימה\".\nגורמים בליכוד הוסיפו: \"65 מנדטים של המחנה הלאומי בראשות הליכוד זה יותר מ-44 של המחנה השני בראשות קדימה - וזה מובהק. יש כאן ניסיון להציג מצג שווא בשעה שברור לגמרי שרוב ברור בציבור דחה את הדרך של קדימה ורוצה ממשלה אחרת בראשות נתניהו. מצער שציפי לבני לא שמה את האינטרס האישי שלה בצד ונענית לקריאת נתניהו להיכנס לממשלה בראשותו\"."}
{"article_id": "0,7340,L-3599899,00.html", "header_title": "אחרי ההתפטרות: מרתון פגישות במשכן הנשיא", "full_text": "הערב ב-19:30 צפוי ראש הממשלה, אהוד אולמרט,\nשל נשיא המדינה, שמעון פרס, את מכתב ההתפטרות הרשמי. מרגע זה, תהפוך הממשלה בראשותו לממשלת מעבר, והנשיא יפתח בסבב פגישות עם כל סיעות הכנסת.\nמלשכת פרס נמסר כי הנשיא עומד בהחלטתו לקיים פגישות עם כל סיעות הבית, מהגדולות ועד הקטנות,\nעל מנת לבחור את חבר/ת הכנסת שלו או לה הסיכויים הגדולים ביותר להרכיב את הממשלה הבאה.\nוהסבב יחל ממש שעה קלה לאחר ההתפטרות. ראשונים, ב-20:30, יבואו למשכן הנשיא נציגי הסיעה\nהגדולה בכנסת, קדימה. לאחריהם, ב-21:00, יגיעו נציגי סיעת העבודה ומאוחר יותר ייפגש פרס עם נציגי סיעת הליכוד.\nנשיא המדינה פינה את כל לוח הזמנים שלו מחר במטרה להיפגש עם כל הסיעות האחרות לפני נסיעתו המתוכננת לוושינגטון בערב. עם זאת, נמסר מלשכת הנשיא, כי אם לא יספיק לשמוע את כל הנציגים, ידחה את נסיעתו ביום.\nלקראת הפגישות, נמשכות ההתייעצויות הפנימיות במפלגות. שר בכיר בעבודה אמר ל-ynet: \"יש לנו את המועמד הראוי. נמליץ על ברק\". יצוין כי הדבר אינו אפשרי מבחינה חוקית, שכן ראש הממשלה הבא צריך להגיע מספסלי הכנסת המכהנת - וברק אינו מכהן כח\"כ.\nלחבר הכנסת שעליו תוטל משימת הרכבת הממשלה יינתנו 28 ימים לביצוע המשימה. הנשיא יהיה רשאי להאריך תקופה זו ב-14 ימים.\nאם האדם שאותו מינה הנשיא לא יצליח להרכיב ממשלה או יציג ממשלה שלא תזכה באמון הכנסת, יוכל הנשיא להטיל את המשימה על חבר כנסת אחר שלרשותו יעמדו עוד 28 ימים.\nאם גם חבר הכנסת השני, לא יצליח להרכיב ממשלה או שהנשיא יעריך שאין אפשרות להשגת רוב בכנסת - יוקדמו הבחירות והן ייערכו בתוך 90 יום. פרט לאפשרויות הללו יכולים גם חברי הכנסת עצמם להשפיע על הנשיא, במקרה ש-61 מהם יודיעו לו באופן רשמי כי הם תומכים בחבר כנסת אחד לתפקיד ראש הממשלה."}
{"article_id": "0,7340,L-3669761,00.html", "header_title": "סקר ynet-סמית: לבני עקפה את נתניהו", "full_text": "יו\"ר קדימה, ציפי לבני, מובילה בפער של שני מנדטים על פני יו\"ר הליכוד, בנימין נתניהו - כך עולה מתוצאות סקר ynet ומכון סמית. ואולם, בקרב הגושים - דווקא הימין מוביל, ולכן נראה כי מלאכת מרכבת הממשלה תהיה הפעם קשה מאוד. גם לפי מדגמי הטלוויזיה, מסתמנת תמונה דומה.\nלפי סקר ynet, קדימה תהיה המפלגה הגדולה ביותר בכנסת ה-18, עם 28 מנדטים. הליכוד - שהוביל בסקרים המוקדמים - הגיע למקום השני עם 26 מנדטים, בעוד שלישראל ביתנו 16 מנדטים. למפלגת העבודה 14 מנדטים. בסך הכל, גוש הימין מקבל לפי הסקר 65 מנדטים.\nבסקר רואיינו טלפונית 1,500 איש, שנשאלו האם הצביעו ולאיזו מפלגה. טעות הדגימה היא 2.5 אחוז. יש לציין כי המדגם במגזר הערבי היה קטן יחסית.\nצילום: דלית שחם, עריכה: תמר אברהם\nמדגמי הטלוויזיה מציירים תמונה דומה, לפחות לגבי הצמרת. לפי ערוץ 10 - לקדימה 30 מנדטים, לליכוד 28 ולישראל ביתנו 15. בהמשך, לעבודה 13, ש\"ס 9, יהדות התורה 5, מרצ 4, חד\"ש 4, רע\"ם-תע\"ל 4, הבית היהודי 3, האיחוד הלאומי 3 ובל\"ד 2.\nתוצאות מדגם ערוץ 2 מספרות על 29 מנדטים לקדימה, 27 לליכוד, 15 לישראל ביתנו ו-13 לעבודה. אחר כך, לש\"ס 10, יהדות התורה 5, מרצ 4, חד\"ש 4, הבית היהודי 4, רע\"ם-תע\"ל 3, האיחוד הלאומי 3 ובל\"ד 3.\nלפי סקר ערוץ 1 - לקדימה 30 מנדטים, לליכוד 28, ישראל ביתנו 14, העבודה 13, ש\"ס 9, מרצ 5, יהדות התורה 5, הבית היהודי 4, חד\"ש 4, האיחוד הלאומי 3, בל\"ד 3 ורע\"ם-תע\"ל 2.\nמספירת 2.98 אחוז מהקלפיות עולה כי קדימה זכתה ב-24.6%, הליכוד 18.8%, העבודה 17.7%, וש\"ס 7.3%. מדובר בתוצאות מ-116 מושבים ו-61 קיבוצים, שבעה יישובים בדואים ועוד כמה עשרות יישובים קטנים, שהקלפיות בהם נסגרו בשעה 20:00.\nהמתמודדים המובילים ספונים לעת עתה בבתיהם, שם חזו בתוצאות המדגמים עם בני משפחותיהם. בהמשך הם צפויים לבוא למטות הגדולים, שם מרוכזים הפעילים ויתר המועמדים: הליכוד והעבודה בגני התערוכה בתל-אביב, קדימה במלון דייויד אינטרקונטיננטל וישראל ביתנו במלון קראון פלאזה בירושלים.\nעם סגירת הקלפיות, החלה ספירת הקולות. כבר בשעה הקרובה יתפרסמו תוצאות אמת ראשוניות, ולקראת הבוקר תתבהר התמונה. עם זאת, תוצאות סופיות יתקבלו ככל הנראה רק ביום חמישי אחרי הצהריים, עם סיום ספירת כל המצביעים במעטפות כפולות.\nיום הבחירות, שהיה הסוער ביותר בתולדות המדינה, עמד בסימן\nיחסית לשפל של 2006. עד ל-20:00, מימשו את זכותם הדמוקרטית 59.7 אחוזים מבעלי זכות הבחירה, לעומת 57.1 באותה שעה לפני שלוש שנים. \"הדבר מעיד על בגרות הציבור\",\n,\n\t השופט אליעזר ריבלין.\nלמרות מזג האוויר, ברוב הארץ עבר יום הבחירות בשקט יחסי. בבוקר,\n,\n\t העיר הערבית שבה ביקש פעיל הימין ברוך מרזל לשמש כחבר ועדת קלפי.\nהמשטרה מנעה זאת בעדו, וגם ח\"כ אריה אלדד ממפלגת האיחוד הלאומי, שביקש להחליפו,\nבליווי אבטחה כבדה - לאור מחאות התושבים.\nוהיו עוד כמה אירועים חריגים. פרט ל\nשהתקבלו - ועדת הבחירות\nשנמצאו, ונשאו כיתוב ל' (ישראל ביתנו) מצד אחד ומרצ בצד השני. בירושלים,\nבחשד שניסה להצביע פעמיים. ברהט, נאלצו כמה קלפיות\nבשל הפסקות חשמל עקב הסערה. הפתקים והמעטפות שולשלו שם לאור נרות וסלולריים."}
{"article_id": "0,7340,L-3599199,00.html", "header_title": "לבני ליו\"ר מרצ: רוצה אתכם בממשלה", "full_text": "בצהריים (יום ו') המשיכה יו\"ר קדימה החדשה את המגעים עם יושבי ראש הסיעות במטרה לגבש קואליציה. בפגישתה עם יו\"ר הגמלאים, השר רפי איתן, קיבלה לבני למעשה את הסכמתו להמשיך בממשלתה המיועדת. זמן קצר לאחר מכן נפגש יו\"ר מרצ, חיים אורון, עם מנהיגת קדימה החדשה. במוצאי שבת היא תיוועד עם עוד יו\"ר מפלגה שמחוץ לקואליציה הקיימת - זבולון אורלב מהמפד\"ל.\nבפגישה עם אורון אמרה לבני: \"אני רוצה להקים ממשלה לתקופה ארוכה, ואני מעוניינת שמרצ תהיה בממשלה\". לבני הדגישה כי האופציה לערוך בחירות בעוד חודשים אחדים \"היא האפשרות הכי רעה. ללכת לבחירות? זה עכשיו או עוד שנה ויותר\". לבני אמרה בפגישה כי היא בוחנת אפשרויות שונות להרכבת ממשלה, שכוללות גם את מרצ וגם מפלגות חרדיות.\nשרת החוץ הוסיפה בשיחה כי היא לא מוכנה לשלם את המחיר של \"הפסקת המשא ומתן עם הפלסטינים. אני מחוייבת להמשך המשא ומתן, גם במסלול הסורי וגם במסלול הפלסטיני\".\nאולם עם מפלגת העבודה - השותפה הבכירה בקואליציה הנוכחית - טרם נערכו מגעים רשמיים, ושם גוברת הביקורת על השר אהוד ברק. שר הביטחון אמר שהעבודה מוכנה להצטרף רק לממשלת חירום - ועורר את זעמו של בכיר במפלגה: \"לא ברור עם מי קבע ברק את החלטתו, עם מי התייעץ ועל סמך מה הוא מתעקש על הרכבת ממשלת חירום\".\nבמגזר הקיבוצי, הערבי וראשי הערים ברחבי הארץ, שוקלים ליזום בימים הקרובים פעולות פנים מפלגתיות כדי להבהיר לברק כי העבודה צריכה להמשיך להישאר בממשלה.\nיחד עם זאת, אמר היום סגן שר הביטחון, מתן וילנאי, כי \"אנחנו לא חוששים מבחירות. העבודה היא מפלגה חיה נושמת ובועטת. יש תחושת התעוררות והתחדשות בשטח\".\nהבוקר, מתחה לבני ביקורת על העבודה ואמרה: \"לו מפלגת העבודה הייתה מתנהלת כמפלגה אחראית, מה שהיה נדרש ממנה זה לברך על התוצאות ולא להתחיל בהתדיינויות מיותרות. בחירות לא מפחידות אותי, הן רק מיותרות. אם העבודה חושבת שצריך בחירות - חבל שלא עשתה זאת לפני חודשיים\".\nלבני אמרה גם שבכוונתה להיוועד עם נציגי מפלגות אחרות בכנסת \"על מנת להרחיב את בסיס הקואליציה\" - ואכן עשתה זאת, בפגישה עם אורון, שהוגדרה כ\"פגישה ראשונית, שהתנהלה ברוח טובה\". בישיבת הסיעה היא הדגישה: \"אם זה לא יצלח, אפשר להתמודד בבחירות ואני מתכוונת לנצח\".\nבפגישתה עם איתן, אמרה לבני כי היא מעוניינת לשמור על הקואליציה במתכונתה הנוכחית ולשמור על היציבות. איתן אמר בתגובה כי מפלגת הגמלאים תומכת\nבשמירת היציבות הקואליציונית והשלטונית. הוא הוסיף כי אם אלה התנאים - אז סיעתו תישאר.\nהשר לקליטת עלייה, אלי אפללו, התייחס במהלך ישיבת סיעת קדימה למשא ומתן הקואליציני ואמר: \"אסור להגיע למצב שנהיה נתונים לסחטנות פוליטית. אני לא רואה סיבה לשינויים קואליציוניים בשום דרך. מי שרוצה לשפר עמדות, לא יוכל להמשיך בממשלת אחדות\"."}
{"article_id": "0,7340,L-3599824,00.html", "header_title": "אחרי ההתפטרות: ניהול שוטף, בלי רפורמות", "full_text": "שעון החול התהפך לאחר שראש הממשלה, אהוד אולמרט,\n(יום א') לנשיא המדינה, שמעון פרס, על התפטרותו. הממשלה בראשותו הפכה לממשלת מעבר, אך מעבר להליכים הפורמליים ולימי כהונתה שנספרים לאחור - מה בדיוק אסור ומותר לממשלה כזו לעשות?\nהיועץ המשפטי לממשלה, מני מזוז, נדרש לאחרונה לסוגיה במארס 2006, בעת שאולמרט כיהן כראש ממשלת המעבר\nלאחר ההכרזה על נבצרותו של אריאל שרון. המצב כיום אמנם שונה - אז לא נהנתה הממשלה מאמון הכנסת, וכעת התפטר ראשה מרצונו - אך מאותה חוות דעת ניתן להסיק דבר או שניים.\nמזוז שלח אז\nוציין כי עליהם לנהוג בזהירות רבה בקבלת החלטות בנושאים \"שאינם בגדר ניהול שוטף או נושאים בעלי דחיפות מיוחדת\". לדברי מזוז ב-2006, \"למרות שאין הגבלה פורמלית בחוק על סמכותה של הממשלה, נקבע בפסיקת בית המשפט העליון כי בתקופת המעבר אמות המידה של מבחני הסבירות והמידתיות החלים על פעולות הממשלה ייגזרו מן האופי המיוחד של שלטון בתקופת מעבר\".\nמצד אחד, קבע מזוז, יש להבטיח יציבות והמשכיות לבל יווצר חלל שלטוני, ומצד שני יש צורך בריסון רב לאור זמניותה של הממשלה שלא נהנתה מאמון הכנסת. כדוגמה לנושאים שאינם \"ניהול שוטף או בעלי חשיבות מיוחדת\", הסביר היועץ המשפטי כי אין לקבל החלטות שהן בבחינת רפורמה במדיניות או שינוי סדרי עדיפויות בהיקף תקציבי משמעותי.\nלפני כחודש\nלמספר חברי כנסת ולפורום המשפטי למען ארץ ישראל, בעקבות פניותיהם לאחר הודעת ראש הממשלה על כוונתו להתפטר. במכתבו חזר מזוז על העיקרון שמצד אחד יש להבטיח יציבות והמשכיות לבל יווצר חלל שלטוני ומצד שני נדרש ריסון בהפעלת הסמכויות. הוא טען כי מחויבת זהירות עוד לפני ההתפטרות עצמה, וקבע שיש \"סממנים של ממשלת מעבר\".\nהתפטרות ראש הממשלה מוגדרת בלחוק יסוד הממשלה כהתפטרות הממשלה כולה. לכן, יש כעת להקים ממשלה חדשה. עד אז - הממשלה הישנה תמשיך לכהן, ואולמרט בראשה.\nעל-פי החוק, יצטרך פרס, לאחר שיתייעץ עם נציגי הסיעות השונות בכנסת במשך שבוע לכל היותר, להטיל את מלאכת הרכבת הממשלה על אחד מהח\"כים - סביר להניח על ציפי לבני. בידיה יהיו, על פי החוק, שלושה ימים כדי להודיע לו אם היא נענית למטלה.\nלחבר הכנסת שעליו תוטל משימת הרכבת הממשלה יינתנו 28 ימים לביצוע המשימה. הנשיא יהיה רשאי להאריך תקופה זו ב-14 ימים.\nאם האדם שאותו מינה הנשיא לא יצליח להרכיב ממשלה או יציג ממשלה שלא תזכה באמון הכנסת, יוכל הנשיא להטיל את המשימה על חבר כנסת אחר שלרשותו יעמדו עוד 28 ימים.\nאם גם חבר הכנסת השני לא יצליח במשימה, או שהנשיא יעריך שאין אפשרות להשגת רוב בכנסת - יוקדמו הבחירות והן ייערכו תוך 90 יום. פרט לאפשרויות הללו, יכולים גם חברי הכנסת עצמם להשפיע על הנשיא - במקרה ש-61 מהם יודיעו לו באופן רשמי, כי הם תומכים בחבר כנסת אחד לתפקיד ראש הממשלה."}
{"article_id": "0,7340,L-3599718,00.html", "header_title": "לבני: אם לא תוקם ממשלה בזמן קצר, נלך לעם", "full_text": "שרת החוץ, ציפי לבני, אמרה הבוקר (יום א') בישיבת שרי קדימה כי יש הכרח להקים ממשלה יציבה בהקדם עם עדיפות לממשלת אחדות, \"אם יתברר תוך זמן קצר שלא ניתן להקים ממשלה, נלך לבחירות וננצח\".\n\"אם מפלגות אחרות ממתינות לבחון האם קדימה התחזקה או נכשלה, תשובתנו שקדימה היום ביחד ותמשיך להוביל את המדינה\", אמרה שרת החוץ. \"סדר החשיבות שלי הוא בראש ובראשונה מדינת ישראל ולאחר מכן העניין הפוליטי, ולכן - מול כל האתגרים הכלכליים, המדיניים והביטחוניים הלא פשוטים העומדים בפתחנו, צריך לפעול במהירות להקמת ממשלת יציבה בישראל, ועדיפה ממשלת אחדות\".\nלבני רמזה בדבריה לקשיים שמערים ברק על הקמת ממשלה חדשה: \"אני מצפה משותפותינו הקואליציוניות לפעול בהתאם. בכוונתי להכריע מהר, גם אם לכאורה הזמן משרת אותנו בדיונים קואליציוניים למיניהם. צריך להכריע ולהוציא את המדינה ממצב של אי-ודאות\".\nהיא שבה ודיברה על אחדותה של קדימה, ימים ספורים לאחר שיריבה שאול מופז הודיע על \"\n\"\n\t מהפוליטיקה: \"הודיתי והבעתי הערכתי לראש הממשלה על ברכתו ועל העזרה שהציע לי. הבהרתי לו שמבחינתי אין מחנות בקדימה ואי משמעות לשאלה מי הצביע למי. כל קדימה הינה מחנה אחד. קדימה תמשיך להוביל את המדינה\".\nבמקביל, הגיש ממלא מקום יושב ראש הכנסת, ח\"כ עתניאל שנלר (קדימה) מכתב לראש הממשלה ובו הוא מבקש לדחות את בקשת התפטרותו לנשיא המדינה בשבוע.\nח\"כ שנלר, אשר ישמש ממחר בלילה גם כממלא מקומו של נשיא המדינה שמעון פרס היוצא לעצרת האומות המאוחדות, כתב במכתבו: \"אני פונה אליך בידיעת יושבת ראש הכנסת ועל דעת רוב ראשי סיעות הכנסת - בבקשה לדחות את הגשת המכתב למועד הקרוב לשובו של הנשיא פרס לארץ\".\nהוא הסביר כי לאחר ההתפטרות, על הנשיא לקיים התייעצויות ולכן יש להקציב לכך זמן. \"מדובר בהליך התייעצות שמקיים הנשיא שהוא הליך חוקתי חשוב ורגיש, ולא בכדי קצב לו המחוקק פרק זמן של שבוע ימים, על מנת לאפשר לסיעות הכנסת שתפקידן בהליך אינו טכני או פורמלי לגבש את עמדתן ולאפשר לנשיא לגבש החלטתו תוך שיקול דעת מעמיק ומסודר. אני סבור שלא יהיה זה ראוי לקיים הליך חפוז או מקוטע בעניין כה רגיש מחד גיסא, ולא ייגרם כל נזק מדחייתו במספר ימים מאידך גיסא\"."}
{"article_id": "0,7340,L-3671657,00.html", "header_title": "נתניהו ללבני: בואי לאחדות; קדימה לא ממהרת", "full_text": "בליכוד ובקדימה נערכים לשבוע של מגעים קדחתניים לקראת החלטת הנשיא להטיל את הרכבת הממשלה החדשה, ככל הנראה על בנימין נתניהו. הליכוד הגביר אמש (שבת) את הלחץ על קדימה: \"נתניהו יהיה מוכן ללכת לקראת קדימה כדי לשלבה בממשלת אחדות בראשותו, אך תחילה על לבני להניח את הפוליטיקה הקטנה בצד, להציב את האינטרס הלאומי בראש\".\nמהליכוד נמסר כי \"מצער שציפי לבני אינה מוכנה לקבל את הרצון של רוב מוחלט בעם שרוצה את בנימין נתניהו כראש ממשלה, ואינה מוכנה להצטרף לממשלת אחדות בראשותו. רוב מוחלט של אזרחים שהצביעו עבור 65 מנדטים, רוצים את נתניהו כראש ממשלה, ואילו התמיכה בלבני לראשות הממשלה, היא כמחצית מכך\".\nעל רקע הפלונטר במערכת הפוליטית, תתכנס בצהריים סיעת קדימה בכנסת לישיבה ראשונה מאז הבחירות, אך לא צפויה הצבעה. הסיעה תדון במצב הפוליטי שנוצר לאחר שהתבררו התוצאות הסופיות של הבחירות, וכן באפשרות ללכת לאופוזיציה. לפי שעה, נראה כי לעמדתה של היושבת ראש, השרה ציפי לבני, לפיה קדימה צריכה לשקול ברצינות לא להשתתף בקואליציה בראשות בנימין נתניהו, יש רוב בסיעה, והיא תזכה לתמיכתם הפומבית של רוב בכירי קדימה.\nגם יושבת ראש הכנסת, דליה איציק, אמרה בסוף השבוע ללבני כי היא תומכת בעמדה לפיה קדימה צריכה לאותת כי בשלב הזה פניה לאופוזיציה. עם זאת, בכירים בקדימה ציינו בסוף השבוע ש\"גם אם בסוף נהיה בממשלה, כעת נכון לנו מבחינה אסטרטגית לשדר שאנחנו לא רצים פנימה. לנתניהו אין ממש ממשלה, אז אנחנו צריכים לאותת שאנחנו רגועים ונחושים\".\nיו\"ר סיעת קדימה, ח\"כ יואל חסון, אמר ל-ynet כי שוחח בסוף השבוע עם רוב חברי הסיעה, וגילה כי רובם תומכים בעמדתה של לבני. הסיעה תשגר בעיקר \"קריאת כיוון\" לנתניהו. חסון אמר כי \"לקדימה אסור להיכנס לקואליציה ולתת הכשר לממשלה ימנית קיצונית בראשות נתניהו. ממשלה כזו לא תצליח להוביל תהליכים מדיניים או שינוי שיטת ממשל\". עם זאת, יו\"ר סיעת קדימה הדגיש כי במקרה ותוצע לקדימה רוטציה \"התמונה כולה משתנה. זה סיפור אחר לגמרי מממשלה שהבסיס שלה הוא ימין\".\nאך לא כולם תמימי דעים לגבי העמדה שצריכה קדימה לנקוט. השר זאב בוים אמר ל-ynet כי הוא מתנגד \"לשרת את העם מהאופוזיציה\". בוים ציין כי \"עדיין לא בטוח אם נתניהו יהיה זה שירכיב את הממשלה. אני בכלל לא משוכנע שאביגדור ליברמן יטיל עליו את המשימה הזו, ולכן עוד מוקדם לדעת מה יהיה. להערכתי, לציפי יש סיכויים לא רעים להרכיב ממשלה. הנושאים הכבדים שמונחים לפתחה של מדינת ישראל כה כבדים שזה מצריך את כל הכוחות הפוליטיים. הסיכויים של ציפי הם סיכויים לא רעים להרכיב, ויכול מאוד להיות שהנשיא יקרא לנתניהו וללבני ויקרא להם ללכת לממשלת רוטציה\".\nהיום צפויים להתחדש גם המגעים בין כל המפלגות לקראת תחילת המשא ומתן הקואליציוני הרשמי. בקדימה ימשיכו לנסות לפורר את הגוש שאמור להמליץ על נתניהו בפני הנשיא, כאשר המטרה העיקרית היא אביגדור ליברמן. בקדימה יש עוד המאמינים כי ניתן לשנות את דעתו של יושב ראש ישראל ביתנו, ולשכנע אותו לא להמליץ על נתניהו. \"ליברמן יודע עד כמה נתניהו מחוייב לחרדים\", אומרים בקדימה, \"הוא גם כועס על החרדים על מה שאמרו עליו במערכת הבחירות, אז שום דבר עוד לא סגור\".\nבישראל ביתנו הציגו בסוף השבוע מסמך דרישות קואליציוניות ובו חמישה סעיפים שהועברו לנתניהו וללבני. המסמך כולל את הנושאים העיקריים שמבקשת ישראל ביתנו לעגן בהסכם הקואליציוני.\nדרישות המפלגה הן:\nחלק מדרישות אלה בעייתיות מבחינת ש\"ס. לכן במערכת הפוליטית מעריכים שלמרות שבעבר הושגו הסכמות ושתי המפלגות ישבו באותה הממשלה, \"הפעם מדובר במקרה יותר מורכב, הן בגלל המתקפות של ש\"ס נגד ליברמן בבחירות, והן בגלל המחוייבות של ליברמן לקדם את הנושאים הללו\".\nבקדימה ציינו בהתייחס למסמך הדרישות של ישראל ביתנו כי \"לליברמן יהיה הרבה יותר קל להסתדר איתנו בנושאים האלה, שכן רוב הנושאים מופיעים במצע של קדימה\".\nומה יהיה עם הגמלאים שעפו מהכנסת? ל-ynet נודע כי נתניהו שוקל אפשרות לשלב את השר לענייני גמלאים, רפי איתן, בתפקיד ציבורי, כשירכיב את הממשלה הבאה. הסיכוי שאיתן יישאר שר נמוכה, בשל תוצאות הבחירות, אולם לא מן הנמנע כי איתן ימונה לתפקיד ציבורי \"כדי לשתף אותו בעשייה למען מדינת ישראל\". בסביבתו של איתן אמרו כי אתמול התקיימה פגישה בין נתניהו לאיתן, וכי סוגיית המשך כהונתו של איתן כשר לענייני גמלאים עלתה בפגישה."}
{"article_id": "0,7340,L-3669735,00.html", "header_title": "ברהט מצביעים לאור הסלולרי: \"כמו במערה\"", "full_text": "יום הבחירות התנהל כסדרו ברוב הארץ, למרות\n.\n\t אבל סופת הברקים והרעמים שהגיעה בשעות הערב (יום ג') לדרום גרמה להפסקת חשמל במספר קלפיות ברהט. כתוצאה מכך, המצביעים נאלצו לבחור בחושך, ולהיעזר בנרות ובאורות צגי מכשירי הסלולרי שלהם כדי לוודא שהפתק הנכון נכנס למעטפה.\nכשעה לאחר שכבה האור, סיפר ל-ynet אחמד נסאסרה, אחד הפעילים הפוליטיים ברהט: \"אנחנו עובדים בקלפי ומצביעים ללא חשמל. יש לנו נרות ואנחנו נעזרים בפלאפונים. אנחנו מנסים להשיג גנרטור חשמלי, אבל עוד לא הצלחנו. זה רע מאוד, מרגישים כמו במערה\".\nמזכיר אחת הקלפיות שפועלת ללא חשמל, משה יוסף, התלוצץ וציין ש\"זה יוצר אווירה אינטימית\". גם הוא סיפר ש\"זה דווקא עובד בסדר. אנשים משתפים פעולה ומצביעים בחושך. זה אומנם לוקח קצת יותר זמן אבל בסך הכל עובד בצורה חלקה\".\nלדברי סדרן אחר בקלפי, \"אנחנו לא מתרגשים מהחושך וממשיכים לעבוד כרגיל. רק רוצים להעביר את הבחירות כמו שתוכנן\".\nמוועדת הבחירות המרכזית נמסר כי החשמל אכן נפל, והם והורו לקלפי להשתמש בתאורת חירום ובאמצעים נוספים כדוגמת נרות, כדי להאיר את המקום ולהמשיך את פעילות הקלפי כסדרה."}
{"article_id": "0,7340,L-3591531,00.html", "header_title": "מזוז: לממשלה יש סממנים של ממשלת מעבר", "full_text": "- כך קבע היום (ד') היועץ המשפטי לממשלה מני מזוז. הצהרתו של מזוז באה בתגובה לפניית \"הפורום המשפטי למען ארץ ישראל\" ומספר חברי כנסת, אשר ביקשו ממנו לקבוע כי\nאהוד\n\t אולמרט על כוונתו להתפטר לאחר בחירת יו\"ר חדש למפלגתו הופכת את הממשלה לממשלת מעבר ואת התקופה לתקופת בחירות.\n\"הפורום המשפטי למען ארץ ישראל\" וחברי הכנסת, בהם זבולון אורלב, יובל שטייניץ, לימור לבנת והח\"כ לשעבר יהודה הראל, ביקשו ממזוז להצהיר על הממשלה הנוכחית כממשלת מעבר, כיוון שקביעה זו תוביל את היועץ המשפטי אף להנחות את הממשלה שלא לבצע כל פעולה מדינית או חוקתית ולא לבצע מינויים נוספים.\nבפניית הפורום המשפטי למען ארץ ישראל, אשר הועברה ליועץ המשפטי באמצעות עורך הדין יצחק בם, יום לאחר הודעתו של ראש הממשלה על התפטרותו הצפויה, נכתב \"הודעתו של ראש הממשלה יצרה אווירת בחירות במערכת הפוליטית... החלפת ראש הממשלה כרוכה בהתפטרות הממשלה כולה והרכבתה של ממשלה חדשה, מה שעשוי לגרום שינויים קואליציוניים משמעותיים ואיוש מחדש של משרות רבות של שרים... על כן, אבקשך להנחות את ראש הממשלה להימנע מעשיית כל מעשה מדיני, חתימה על הסכם או מתן התחייבות שתכבול את ממשלות ישראל בעתיד\".\nבתשובתו כתב מזוז, כי אולמרט הודיע על פרישה צפויה לאחר בחירת יו\"ר חדש למפלגתו, אך טרם התפטר. נסיבות אלה, הוא טוען, אינן נכללות בגדר המצבים שבהתקיימם יפתח הנשיא בהרכבת ממשלה חדשה. לכן, ציין היועץ המשפטי, הממשלה הנוכחית אינה ממשלת מעבר ואין מדובר, בשלב זה, בתקופת בחירות."}
{"article_id": "0,7340,L-3224020,00.html", "header_title": "מזוז לממשלת המעבר: בלי החלטות דרמטיות", "full_text": "היועץ המשפטי לממשלה, מני מזוז, שיגר היום (א') מכתב לכל חברי הממשלה, בו הוא קורא להם לנהוג בזהירות רבה בכל הנוגע לקבלת ההחלטות בממשלת המעבר המכהנת בימים אלו. מזוז כיוון בדבריו בעיקר לנושאים שאינם בגדר ניהול שוטף או בעלי דחיפות מיוחדת.\n\"מרחב פעולתה ואופן הפעלת סמכויותיה של ממשלת מעבר הוא שונה\", כתב מזוז. \"אין היא מכהנת עוד מכוח אמון הכנסת כי אם מכוח הוראתו של חוק יסוד: הממשלה\". היועץ מוסיף כי למרות שאין הגבלה רשמית בחוק על סמכותה של הממשלה, בית המשפט העליון כבר קבע בפסיקותיו שממשלת מעבר צריכה לנהוג באופן סביר ומידתי, הנגזר מן האופי המיוחד של שלטון בתקופת מעבר.\nבאחרונה ניתן פסק דין בו נאמר כי מצד אחד יש להבטיח יציבות והמשכיות גם בתקופה של ממשלת מעבר ומאידך – יש צורך לרסן את הממשלה לאור העובדה שהיא זמנית ואינה נהנית מאמון הכנסת.\n\"היות ממשלת\nמעבר ממשל זמני שאינו ניזון מאמון הכנסת והציבור, מוליד צורך בריסון רב בהפעלת סמכויות השלטון, שנועדו ביסודן לעיתות שגרה\", נכתב באותו פסק דין. \"בתקופה זו מחויב השלטון באיפוק בהפעלת סמכויותיו לגבי כל אותם עניינים שאין כורח ודחיפות מיוחדת לפעול בהם בתקופת המעבר\".\nלאור פסק דין זה, בין היתר, הורה מזוז לשרים שלא לקבל החלטות המהוות רפורמה במדיניות, או שינוי סדרי עדיפויות בהיקף תקציבי משמעותי."}
{"article_id": "0,7340,L-3598942,00.html", "header_title": "מקורבו של מופז: הוא ייצא לחופשה, ואז יחליט", "full_text": "כאשר החל השר שאול מופז לדבר בפני אנשי מטהו בגבעתיים, לא ידעו כנראה אפילו מקורביו על הפצצה הפוליטית שהוא עומד להטיל בפניהם. גם חברי הכנסת שתמכו בו והיו במסיבת העיתונאים הוכו בתדהמה והתבוננו זה על זה בהפתעה גמורה.\nח\"כ עתניאל שנלר, שישב לצדו של מופז במטהו, אמר ל-ynet: \"מופז אמר לי שהוא רוצה לצאת לחופשה ואז להחליט על המשך דרכו. נקווה שיהיה איתנו עוד שנים ארוכות\".\nפעיליו של מופז נדהמו אף הם ואחדים פרצו בבכי. אחד הפעילים אמר: \"אני פשוט בשוק. אף אחד לא האמין שדבר כזה יכול לקרות. אנחנו מקווים מאוד שנוכל לשכנע אותו להישאר. שאול הוא נכס למדינת ישראל ואסור בשום אופן לתת לו ללכת\".\nבכניסה למטה בגבעתיים התקבל מופז במחיאות כפיים ובחיבוקים. לצדו ישבו עתניאל שנלר ורוחמה אברהם, שתמכו במועמדותו. בפתח דבריו אמר כי משפטנים יעצו לו לערער על התוצאות בשל פגמים שנפלו בבחירות, אך הוא החליט שלא לעשות כן. \"החלטתי שטובת המדינה עומדת מעל לכל רצון אישי, בייחוד כאשר הספינה מיטלטלת על מים סוערים\", אמר, ואז הגיע לעיקר.\n\"היום החלטתי עם בני משפחתי שהגיע הזמן לפסק זמן. ברצוני להחליט על עתידי, לבחון כיווני עשייה נוספים שבהם אני אוכל לתרום למדינת ישראל ולמשפחתי. אינני מבקש תפקיד או מעמד בממשלה או בכנסת. אשאר חבר קדימה ואעשה כמיטב יכולתי למענה\"."}
{"article_id": "0,7340,L-3669666,00.html", "header_title": "10 בפברואר: סערת בחירות. מחר - גשום", "full_text": "מזג האוויר הערב (יום ג') ימשיך להיות גשום וסוער. גשמים יירדו מצפון הארץ ועד למרכז הנגב, מלווים בסופות רעמים. ברד יירד אחרי הצהריים בירושלים ובמקומות נוספים, ברד ומשבי רוח עזים במהירות של 40-80 קמ\"ש. בחרמון תתחולל סופת שלגים. גם הים התיכון יסער, כשגובה הגלים ינוע בין 4 ל-7 מטרים. קיים חשש לשיטפונות והצפות.\nמחר,\n, לא יחול שינוי ניכר בטמפרטורות, גשם יירד ברב חלקי הארץ, ויהיה מעונן חלקית עד מעונן. עד שעות הצהריים ימשיכו לנשב רוחות חזקות דרום מערביות ומערביות, בעוצמה של 30-60 קמ\"ש. גובה הגלים בים יינוע בין 3 ל-6 מטרים.\nמשעות הצהריים הגשם ייפסק בהדרגה בדרום ובמרכז, וימשיך לרדת בעיקר בצפון הארץ.\nמחברת \"מטאו-טק\" נמסר כי הטמפרטורות החזויות להלילה ולמחר הן: בקריית שמונה 9-13 מעלות, בקצרין 8-10, בצפת 4-9, בטבריה 10-16, בנצרת 7-14, בחיפה 10-16, בתל-אביב 10-16, בירושלים 5-10, באשקלון 10-16, בעין גדי 12-20, בבאר שבע 10-16, בערד 7-13, במצפה-רמון 5-11 ובאילת 11-20.\nמחרתיים,\n, יהיה מעונן חלקית עד בהיר, ותחול עלייה משמעותית בטמפרטורות וירידה בלחות. ב\nתחול התחממות נוספת, ומזג האוויר ייעשה חם מהרגיל לעונה. ב\nללא שינוי ניכר."}
{"article_id": "0,7340,L-3671614,00.html", "header_title": "השבוע של פרס: יכריע מי ירכיב ממשלה", "full_text": "נשיא המדינה, שמעון פרס, עתיד לפתוח השבוע בסבב התייעצויות, שבסופו יטיל על אחד המועמדים את מלאכת הרכבת הקואליציה. כפי שהדברים נראים כעת, האות לפתיחת ההתייעצויות יינתן ביום רביעי בשעה 18:00, אז יגיע יו\"ר ועדת הבחירות המרכזית, השופט אליעזר ריבלין, לבית הנשיא, וימסור לו את התוצאות הרשמיות.\nמיד לאחר מכן, יזמין פרס את כל נציגי המפלגות בזו אחר זו, לפי מפתח של גודל. עוד ביום רביעי צפויים להגיע בזה אחר זה נציגי שתי המפלגות הגדולות: \"קדימה\" ו-\"הליכוד\" בהתאם. הפגישות ייערכו ברצף עד ליום שישי בבוקר. החלטת הנשיא צפויה להתקבל לקראת סוף השבוע, או תחילת השבוע הבא."}
{"article_id": "0,7340,L-3669686,00.html", "header_title": "ועדת הבחירות: היזהרו מפתק שהודפס משני צדיו", "full_text": "ועדת הבחירות המרכזית הודיעה אחר הצהריים (יום ג') כי בכמה קלפיות הונחו פתקים פסולים, עליהם הודפסו אותיות של שתי רשימות שונות משני צדי הפתק. בצד האחד הודפסו אותיות מרצ ומהצד השני האות ל'. נשיאות ועדת הבחירות המרכזית הודיעה כי תדון בעניין.\nועדת הבחירות הבהירה: \"מדובר בפתקים פסולים. אין להצביע באמצעותם, ואם נמצא פתק כזה יש להפנות תשומת לב חברי\nועדת הקלפי לכך. אם לא נמצאו בכוורת פתק תקין של רשימה שהבוחר מעוניין להצביע עבורה, ניתן לרשום את אות הרשימה על פתק לבן ריק ולהצביע בפתק זה\".\nבשעות הבוקר הגישה מרצ-התנועה החדשה תלונה לוועדת הבחירות האזורית בירושלים, על כך שפתקים של המפלגה זויפו.\nמידע על כך הגיע גם למשטרה, והיא בודקת את הפרטים."}
{"article_id": "0,7340,L-3669513,00.html", "header_title": "עד הצהריים: 68 תלונות על אי סדרים בקלפיות", "full_text": "עד 12:00 התקבלו בוועדת הבחירות המרכזית 68 תלונות אודות בעיות ואי סדרים בקלפיות שונות ברחבי הארץ.\nמפלגת קדימה הגישה תלונה ליו\"ר ועדת הבחירות המרכזית, השופט אליעזר ריבלין, על כך שהדיעו דיווחים כי בקלפיות שונות ברחבי הארץ נעשו ניסיונות לחבל בפתקי ההצבעה של המפלגה או להעלימם, ברמת גן, אריאל, נס ציונה, אופקים, ואשדוד.\nבתלונת קדימה נכתב כי בבית ספר בקריית ביאליק נתפסו אנשים בידי המשטרה, בחשד שחיבלו בפתקי קדימה בארבע קלפיות. פעילי השטח של קדימה טענו כי מדובר בפעילים של הליכוד. מהמשטרה נמסר כי התקרית אינה מוכרת להם.\nמרצ-התנועה החדשה הגישה תלונה לועדת הבחירות האזורית בירושלים, על כך שפתקים של המפלגה זוייפו. מידע על כך הגיע גם למשטרה, והיא בודקת את הפרטים.\nהמקרה התגלה בקלפי ברחוב בית\"ר בשכונת ארנונה בירושלים. אחד ממצביעי מרצ שהגיע לקלפי הרים פתק של מרצ-התנועה החדשה, וגילה כי מאחור נכתב שמו של אביגדור ליברמן. פתק כזה, אם יוכנס למעטפה - ייחשב קול פסול. הפעיל התקשר למנהל מטה הבחירות של מרצ בירושלים ועידכן אותו בנושא.\nבעקבות כך העבירו מרצ הודעה לכל פעיליהם בירושלים וברחבי הארץ, כי עליהם לבדוק את פתקי ההצבעה של מרצ בקלפיות, כדי לוודא שלא מדובר בתופעה רחבת-היקף. בנוסף, נעשתה פנייה לוועדת הבחירות האזורית. למרות שלא הוגשה תלונה רשמית למשטרה - המידע הועבר לידיעתה - והיא פתחה בבדיקת הפרטים.\nתלונות רבות הגיעו גם ממפלגת \"ישראל ביתנו\", בטענה שיש מחסור בפתקים. בנוסף, התלוננו אנשי המפלגה כי בנצרת עילית ישנם פתקים עם האות \"ל\" בשתי שפות - עברית וערבית - והדבר מבלבל את הבוחרים.\nהמפלגה התלוננה גם על כך שבקלפי בבקע-ג'ת נשמעו איומים על חייהם של חברי הוועדה מטעם ישראל ביתנו. לדברי נציגי המפלגה, איימו עליהם ואמרו: \"אם לא תפסיקו להפריע לנו לעבוד כאן נטפל בכם כמו שצריך\". הנציגים הפסיקו את עבודתם.\nבבאר שבע נרשמה תלונה על כך שחבר מהליכוד נמצא בהרכב ועדת הקלפי בניגוד להרכב הסיעתי שנקבע והוא מסרב לצאת מהקלפי. במקרה זה הוזמנה משטרה. בשרון, מפלגת ישראל ביתנו התלוננה שחבר ועדת קלפי מטעמה ראה בקלנסווה מזכיר קלפי משתף פעולה בזיוף - ומנע את ההצבעה. בכרמיאל הוגשה תלונה על כך שמזכיר קלפי לא נותן למשקיף מטעם ישראל ביתנו להיכנס כדי לקבל דיווח ממשקיפת הקלפי.\nבמקביל, התלוננה מפלגת האיחוד הלאומי בפני ועדת הבחירות האזורית בבני ברק, בטענה שפתקי ההצבעה למפלגה נעלמו מעשרות קלפיות בעיר. יו\"ר המפלגה, יעקב כץ (כצל'ה), אמר כי \"עסקני יהדות התורה כנראה נכנסו לפאניקה ומהסחף החרדי אלינו\".\nלקלפי ברחוב דוד ילין בירושלים, הגיע צעיר חרדי שהפך את שולחן הפתקים שמאחורי הפרגוד. בנוסף, לקח עמו הצעיר את פתקי ההצבעה עם האות \"ג'\" של יהדות התורה. המשטרה הוזעקה למקום.\nלמרות שבוועדת הבחירות המרכזית הביעו סיפוק\nבאופן יחסי - הבחירות\nהחלו עם מספר תקלות ו\"חריקות\".\nבשעות הבוקר על כניסתו של ברוך מרזל לאום אל-פאחם, שבה היה אמור לכהן כיו\"ר ועדת קלפי. אנשי האיחוד הלאומי החליטו לשגר למקום את ח\"כ אלדד. זה הגיע למקום במכוניתו של מפקד המשטרה וטען כי אינו חושש לחייו. זמן קצר לאחר מכן ביקש אלדד\n:\n\t \"יש לי עוד קלפיות להיות בהן\".\nבמקומות שונים ברחבי הארץ נפתחו הקלפיות באיחורים קלים, בעיקר בשל מזג האוויר הסוער ואיחורים של חברים בוועדות קלפי."}
{"article_id": "0,7340,L-3669447,00.html", "header_title": "ח\"כ אלדד עזב את הקלפי באום אל-פאחם", "full_text": "חבר הכנסת אריה אלדד (האיחוד הלאומי) עזב הבוקר (יום ג') את הקלפי באום אל-פאחם. זאת, בצל מהומות שהחלו מחוץ למקום. עם צאתו אמר אלדד: \"יש לי עוד עשרות קלפיות להיות בהן, אני לא יכול להיות פה כל היום\".\nכאשר עזב אלדד את המקום החל ההמון לרוץ אחר ניידת המשטרה בה נסע, ובמקום התפתחו מהומות. המשטרה עצרה חמישה צעירים שיידו אבנים לעבר השוטרים. בין העצורים גם תושב יפו, חבר בתנועת \"בני הכפר\", שלטענת המשטרה הגיע כבר בשעות הבוקר המוקדמות לאום אל-פאחם כדי להסית ולגרום להפרות סדר. לאחר מכן נרגעו הרוחות בעיר, והמפגינים התפזרו בשל מזג האוויר הסוער.\nאלדד הגיע לעיר מוקדם יותר הבוקר, כשהוא מלווה בכוח משטרתי. חבר הכנסת הגיע לעיר במכוניתו של מפקד המשטרה במקום, על-מנת למלא את מקומו של ברוך מרזל כיושב ראש ועדת קלפי מספר 12 בשכונת ארזי בעיר.\nצילום: עידו בקר ורויטרס, עריכה: זיו לודה\n\"המשטרה מאפשרת לי להגיע לקלפי ומאבטחת אותי\", אמר אלדד ל-ynet. \"לא הצלחתי להאמין שמדינת ישראל נכנעת לטרור ואני שמח לראות שזה לא קרה. יש לי חסינות והמשטרה עושה את מלאכתה, לפחות לגביי\". על השאלה האם הוא חושש להיכנס לאום אל-פאחם ולכהן במקום כיושב ראש ועדת קלפי, ענה אלדד: \"אני בהחלט לא חושש לחיי\".\nבשל נוכחותו של אלדד בקלפי, תוגברו סידורי האבטחה ו-642 בעלי זכות ההצבעה נאלצו לעבור בדיקות גופניות טרם כניסתם לקלפי. \"מה שקורה כאן מזכיר את מחסום ארז בעזה, לזה בטח לא קוראים דמוקרטיה\". אמר אחד המצביעים, איברהים ג'ברין.\nגם בהנהגה הערבית באום אל-פאחם חשים מרומים: \"הודיעו לנו שהכל נגמר, אמרו לנו - 'אל תדאגו, הכל בסדר' וביקשו שנפנה מהצומת את הצעירים. כך עשינו, אבל הם עשו תרגיל והביאו את המטבע מהצד השני, במקום מרזל קיבלנו את אריה אלדד\". אמר עפו אגבריה, תושב העיר ומועמד מספר ארבע מטעם מפלגת חד\"ש בבחירות.\nואילו בקלפי עצמה, התפרצה אחת מחברות הוועדה בשעה שביקשו לצלם את אלדד וואמרה בזעם: \"את מי באתם לצלם? אדם שהוא פשוט גזען. אם זה היה ערבי, המשטרה לא היתה שומרת עליו כך\".\nאלדד נשלח לעיר על-ידי מפלגתו, לאחר שהמשטרה הודיעה לאיש הימין ברוך מרזל כי הוא מנוע מלהיכנס לאום אל-פאחם ולכהן כיושב ראש הקלפי  הנימוק שניתן להחלטה: ידיעות מודיעיניות לפיהן יש חשש ממשי לפגיעה בשלום הציבור. את ההחלטה קיבל מפקד המחוז, ניצב שמעון קורן.\nבתגובה להודעת המשטרה אמר מרזל ל-ynet כי \"מדובר ביום שחור לדמוקרטיה הישראלית. משטרת המחוז הצפוני מודה היום בצורה מפורשת שהיא אינה שולטת בעיר אום אל-פאחם\".\n\"יש כאן כניעה לבריונות ולהסתה ומסר לתושבי אום אל-פאחם להמשיך להתפרע. ברגע שאני אקבל את ההודעה - אשקול את צעדיי המשפטיים. המשטרה נכנעה לבריונים. מה שהם מסוגלים לעשות למתנחלים ולחרדים הם לא מסוגלים נגד קבוצה של בריונים, וזה מאוד מצער\", סיכם מרזל.\nבשעת בוקר מוקדמת הגיעו עשרות תושבי אום אל פאחם לכניסות לעיר, בניסיון שלא לאפשר את כניסתו של מרזל לקלפי. למקום הגיעו גם כוחות גדולים של משטרה בפיקודו של מפקד המחוז הצפוני."}
{"article_id": "0,7340,L-3669695,00.html", "header_title": "השופט ריבלין: אחוזי ההצבעה מעידים על בגרות", "full_text": "יושב ראש ועדת הבחירות, השופט אליעזר ריבלין, הביע הערב (יום ג') שביעות רצון מההתנהלות השקטה והמסודרת של הבחירות, ואמר ש\"זוהי חגיגה לדמוקרטיה\".\nבהתייחסו לשיעור ההצבעה, שהגיע ל-50.3 אחוז עד השעה 18:00, אמר היושב ראש כי \"למרות שאחוזי ההצבעה גבוהים יותר מהבחירות הקודמות, אני אהיה יותר מרוצה\nאם הם יצמחו אף יותר. הדבר מעיד על בגרות הציבור\". ב-2006 הצביעו עד השעה 18:00 רק 47.2 אחוז מבעלי זכות הבחירה.\nריבלין אמר את הדברים בעת ביקורו של מפכ\"ל המשטרה, רב-ניצב דודי כהן, בוועדת הבחירות בכנסת. השופט התייחס למיעוט התלונות היחסי ואמר כי \"היערכות המשטרה היתה יעילה ונבונה, והובילה לתקינות הבחירות. אפשר לסכם את היום כיום משעמם - שזה דבר חיובי\".\nהמפכ\"ל כהן אמר כי המשטרה הקצתה 25 אלף מאנשי כוחות הביטחון לטובת יום הבחירות. \"אני מסתובב בקלפיות ובתחנות המשטרה השונות ושומע על אירועים מינוריים, מלבד\nהאירוע באום אל-פאחם, שטופל כמו שצריך, ברגישות ובתבונה\", אמר כהן. \"אני מדגיש שזה אירוע חריג שלא מייצג את יום הבחירות\".\nכהן אמר כי השוטרים ימשיכו ללוות את יום הבחירות, ולשמור על הסדר בקלפיות. מנהל מוקד הבחירות, בני להב, הסביר למפכ\"ל כי כל התלונות שהתקבלו טופלו, וכי \"מדובר בתקלות מינוריות\".\nכל ראשי המפלגות הגדולות הצביעו כבר בשעות הבוקר, טרם שיצאו לסיורים אחרונים בקלפיות. הם\nלצאת ולהצביע, על אף מזג האוויר הסוער. ראש הממשלה היוצא, אהוד אולמרט, הצביע ליד ביתו בירושלים - ונמנע מלהשמיע הצהרות באוזני הכתבים שליוו אותו."}
{"article_id": "0,7340,L-3669375,00.html", "header_title": "המשטרה למרזל: לא תוכל להיכנס לאום אל פאחם", "full_text": "המשטרה הודיעה הבוקר (יום ג') לאיש הימין ברוך מרזל כי הוא מנוע מלהיכנס לאום אל-פאחם ולכהן כיושב ראש קלפי מספר 12 בבית הספר אלראזי. הנימוק שניתן להחלטה: ידיעות מודיעיניות לפיהן יש חשש ממשי לפגיעה בשלום הציבור. את ההחלטה קיבל מפקד המחוז, ניצב שמעון קורן. אנשי \"האיחוד הלאומי\" החליטו לשגר לעיר את ח\"כ אריה אלדד, כממלא מקומו של מרזל בקלפי.\nצילום: עידו בקר עריכה: רונה פפר\nניצב קורן אמר בכניסה לעיר: \"החלטתי על רקע מידע מודיעיני מאומת המדבר על צפי לפגיעה בחיי אדם, שלא לאפשר את כניסתו של מרזל. ההחלטה התקבלה על בסיס הערכת מצב שקוימה, בין היתר, עם השב\"כ.\nמי שמסר את ההודעה למרזל במחלף ברקאי שעל כביש 65, טרם שהגיע לעיר, הוא מפקד מרחב העמקים, תת ניצב זהר דביר.\nבתגובה להודעת המשטרה אמר מרזל ל-ynet: \"מדובר ביום שחור לדמוקרטיה הישראלית. משטרת המחוז הצפוני מודה היום בצורה מפורשת שהיא אינה שולטת בעיר אום אל-פאחם\".\n\"יש כאן כניעה לבריונות ולהסתה ומסר לתושבי אום אל-פאחם להמשיך להתפרע. ברגע שאני אקבל את ההודעה - אשקול את צעדיי המשפטיים. המשטרה נכנעה לבריונים. מה שהם מסוגלים לעשות למתנחלים ולחרדים הם לא מסוגלים נגד קבוצה של בריונים, וזה מאוד מצער\", סיכם מרזל.\nמאוחר יותר דווח כי ח\"כ אריה אלדד (האיחוד הלאומי) ייפגש תחנת המשטרה בוואדי ערה עם ניצב קורן. אלדד צפוי להחליף את מרזל כיושב ראש ועדת הקלפי באום אל-פאחם, וכעת בודקים בוועדת הבחירות אם אדם המתמודד לכנסת יכול לכהן כיושב ראש ועדת קלפי. במשטרה אמרו כי בניגוד לפרסומים, היא לא תמנע מאלדד להגיע לכל יישוב כרצונו, משום שזכותו לעשות זאת מתוקף היותו חבר כנסת.\nראש עיריית אום אל-פאחם, השייח אחמד אגברייה, קיבל את ההודעה מהמשטרה ומיהר להודיע על כך לציבור המפגינים בצומת, מהם ביקש להתפזר ולשוב לביתם. \"אנחנו שמחים על ההחלטה, זאת ההחלטה הנכונה ולכך ציפינו\", אמר. \"אנחנו לא אנשים שמחפשים בלגאן ולא רוצים פרובוקציה באום אל-פאחם. שערי העיר פתוחים לכולם, אבל לאנשים כמותו שמבקשים לאיים ולהציג עצמם כגיבורים אנחנו אומרים לא\".\nעל טענת מרזל כי המשטרה חוששת מתושבי אום אל-פאחם ונכנעה ללחצים שהפעילו, אמר אגברייה: \"המשטרה לא נכנעה, אנחנו לא אנשים שמאיימים. אנחנו עובדים עם המשטרה בשיתוף פעולה מלא\".\nבשעת בוקר מוקדמת הגיעו עשרות תושבי אום אל פאחם לכניסות לעיר, בניסיון שלא לאפשר את כניסתו של מרזל לקלפי. למקום הגיעו גם כוחות גדולים של משטרה בפיקודו של מפקד המחוז הצפוני.\n\"אחד שבא לבית שלנו לעשות כאן בלאגן - על גופתנו הוא ייכנס\", אמר ל-ynet חבר מועצת העיר, חאלד מחמוד. גם יושב ראש חד\"ש, ח\"כ מוחמד ברכה, ומועמדים נוספים לכנסת מטעם הרשימה הגיעו לצומת הכניסה לעיר.\n\"מרזל מבקש לקעקע את זכות הקיום של האוכלוסייה הערבית, ולצערי כל התמונה בישראל שנסחפת ימינה נותנת לגיטימציה ל'פאשיסטונים' כאלה\", אמר עפאו אגברייה, מועמד מטעם חד\"ש ותושב העיר. ח\"כ ברכה קרא לערבים להצביע: \"התגובה לפרובוקציה של מרזל היא בהעלאת אחוז ההצבעה. זו התשובה הכי קולעת למטרה שהוא שם לעצמו - לפגוע בבחירות ולייצר כדור מתגלגל לכל המגזר הערבי\".\nראשוני המתנגדים להגעתו של מרזל לעיר הגיעו לצומת הכניסה הראשי כבר ב-6:00. הם החלו לבדוק את כלי הרכב שנכנסו לתחומי העיר. אחד מכלי הרכב, ובו משקיפים המתגוררים באחת ההתנחלויות, נחסם בידי המפגינים ולאחר עימות קצר - פינו אותם השוטרים לתחנת המשטרה הסמוכה.\nלצומת הגיע גם יו\"ר בל\"ד, ח\"כ ג'מאל זחאלקה: \"הייתי מקווה שלא לבוא לכאן אם היו מפעילים את החוק נגד גזענות ולא משאירים אותו דיו על נייר. אני קורא לציבור, גם הערבי וגם היהודי - אנחנו נמצאים במצב מיוחד של התגברות הפאשיזם וניסיון להוציא אותנו מחוץ לכנסת. צאו להצביע, אי הצבעה תחליש אותנו\".\n\"אנחנו לא אנשים שמחפשים חיות טרף, יהודים או לא יהודים, אבל למרזל לא ניתן להיכנס ואם יתגנב פנימה - זה יסכן אותו, את המשטרה ואת האנשים\". אמר יו\"ר תנועת בני הכפר, רג'א אגברייה.\nבין המפגינים עמדו גם קומץ יהודים שהגיעו כדי להביע סולידאריות עם\nהמתנגדים לכניסתו של מרזל לאזור. אחת מהן, שהגיעה עם חברתה מתל אביב, אמרה ל-ynet: \"הבעיה של הפאשיזם המתפשט היא לא בעיה רק של תושבי אום אל- פאחם, היא בעיה גם שלי, ולכן הגעתי לכאן הבוקר\".\nבשבוע שעבר\n,\n\t מני מזוז, בפנייה דחופה ליו\"ר ועדת הבחירות, השופט אליעזר ריבלין, כי הערכות השב\"כ והמשטרה צופות התפרעויות שיש בהן פוטנציאל לפגיעה בחיי אדם, אם ייכנס מרזל לקלפי באום אל-פחם - וביקש למנוע זאת. בתגובה, כתב השופט ריבלין כי בסמכותו להורות רק על דחיית פתיחת קלפי או על הפסקת הצבעה וחידושה, וגם זאת - רק בערב יום הבחירות או ביום הבחירות עצמו."}
{"article_id": "0,7340,L-3669663,00.html", "header_title": "לקראת רגע השיא: המתח במפלגות גואה", "full_text": "הערב (יום ג') ב-22:00 ייסגרו הקלפיות ברחבי הארץ, ובטלוויזיה יפורסמו המדגמים. לצד המאמצים האחרונים, במפלגות כבר כוססים ציפורניים ומחכים לראות כמה מנדטים יקבלו, והאם יוכלו להכתיר את מערכת הבחירות כהצלחה. ברוב המפלגות הביעו שביעות רצון מאחוזי ההצבעה הגבוהים בכשלושה אחוזים מהנתונים בבחירות 2006. עד 20:00 הצביעו 59.7 אחוזים מבעלי זכות הבחירה.\n\"אני די מעודד, ההרגשה טובה\", אמר ל-ynet יו\"ר\n, בנימין נתניהו, שיצפה במדגמים בחיק משפחתו בבית מלון בתל-אביב. עם זאת, נראה שבליכוד חוששים מאחוזי ההצבעה. נתניהו קרא לבוחרים: \"צאו מהבתים ולכו להצביע\". מאוחר יותר הוא צפוי להגיע לגני התערוכה, המטה המרכזי, אליו זורמים בשעות הערב מועמדי המפלגה ופעילים רבים. נתניהו ביקר באשדוד ואשקלון ואף סייר בקניונים. \"היה שיטפון בחוץ אבל היה גם שיטפון בפנים, קיבלנו תמיכה אדירה\".\nפעילים שהגיעו לגני התערוכה החלו לדבר על אפשרות לפיה קדימה תפתיע ותגרוף יותר קולות. \"זו תהיה דרמה אם קדימה תנצח אותנו, לדעתי מדובר בספין שלהם\", אמר אחד הפעילים. \"הם רוצים לשחק אותה חזקים. אנחנו ננצח\".\nומה עם היריבה הגדולה? גם היא תהיה ב-22:00 עם המשפחה, אבל בבית בתל-אביב. בנה הצעיר של יו\"ר\n, ציפי לבני, בא מהצבא במיוחד, כדי להיות עם אמו ביום הגדול.\nאחר כך, יש להעריך שהיא גם תגיע למלון דיוויד אינטרקונטיננטל בדרום העיר, שם הוקם המטה שבו יתרכזו ראשי המפלגה, פעילים ותומכים. בקדימה הביעו שביעות רצון מאחוזי ההצבעה.\n\"אני רוצה לראות את ברק ונתניהו בממשלה בראשותי - קדימה בראש, הליכוד מימין והעבודה משמאל\", אמרה לבני הערב. שכל אחד יצא מהבית ויצביע לפי אמונתו - אבל שיצביעו. זה יותר מדי חשוב מכדי לתת לזה לחלוף על פנינו\".\nתקיים את האירוע שלה בגני התערוכה, במרחק יריקה כמעט מהיריבים בליכוד. באולם הוצבו שישה מסכי פלזמה - אך היו\"ר אהוד ברק יהיה אף הוא בביתו. לפי ההערכה, לפני חצות לא יגיעו הבכירים לגני התערוכה, שימתינו להתבהרות תוצאות האמת.\n\"אנחנו מרגישים גם חום רב מאנשים וגם רואים תנועה חזקה מאוד של כאלו שחוזרים הביתה אל העבודה\", אמר ברק בשעות הערב. \"אנחנו בטוחים שאם הדבר הזה ימשך ככה, אנשים ישימו הצידה את כל המניפולציות שעושים עליהם וישאלו את עצמם על מי באמת אתה יכול לסמוך\".\nבכירים בעבודה מבולבלים, שכן הם לא יודעים האם אחוזי הצבעה גבוהים טובים לקדימה או למפלגתם. עם זאת, הביעו אופטימיות מאחוזי ההצבעה ואמרו: \"ההערכה היא שאחוזי הצבעה גבוהים טובים לעבודה, בעיקר בגלל אחוזים גבוהים בקרב תומכי המרכז שמאל\".\nכל חברי הכנסת והמועמדים של\nמסיירים עד הרגע האחרון. יו\"ר המפלגה עצמו, אביגדור ליברמן, נסע בתום סיוריו לבלות עם משפחתו את הזמן עד חצות, אז יגיע למטה המפלגה במלון קראון פלאזה בירושלים. את המדגם יראה בבית יחד עם רעייתו, שלושת ילדיו ואמו. גם ח\"כ סטס מיסז'ניקוב ואנסטיה מיכאלי - עם שבעת ילדיה - יצפו בטלוויזיה בחיק משפחתם. ח\"כ יצחק אהרונוביץ' והמועמדת אורלי לוי יגיעו למטה.\nמועמדי\n, יחד עם עשרות תומכים ופעילים, יגיעו ב-21:30 לגבעת שמואל, שנחשבת לאחת ממעוזי המפלגה, ויצפו יחד בטלוויזיה במכינה לישיבות בני עקיבא. \"החלטנו להתכנס במוסד חינוכי כביטוי לאג'נדה שלנו, שהחינוך בראש\", הסבירו בבית היהודי. מיד אחר-כך ידלג יו\"ר מטה ההסברה, אורי אורבך, בין אולפני הטלוויזיה, וישתתף במשדרי הבחירות. ב\nיתכנסו המועמדים לצפייה משותפת במדגמים במלון הייאט ריג'נסי בירושלים.\nאחרי שבילו במהלך היום במספר מוקדים, על פי חלוקת אזורי המגורים, יתכנסו נציגי\nהחל מהשעה 21:30 באולם צוותא שבמרכז תל-אביב על מנת לצפות במדגמים. מיד לאחר היוודע התוצאות הראשוניות צפוי יו\"ר התנועה, חיים אורון (ג'ומס), לשאת דברים.\nב\nמעודדים מאחוז ההצבעה הגבוה יחסית, אך עשו מאמצים להוציא אנשים מביתם עד הרגע האחרון.\nבלילה צפויים ראשי המפלגה לצפות יחד בתוצאות המדגמים, ואם הכל יילך כמצופה, ב-1:00 ימשיכו כולם לאום אל-פאחם, לביתו של ד\"ר עפו אגבריה. שם צפויה חגיגה גדולה, שכן בחד\"ש מאמינים שאגבריה ייכנס לכנסת כחבר הכנסת הרביעי מטעמם.\nהחל משעות אחר הצהריים עברו מכוניות של פעילי\nברחובות ערי המשולש וקראו באמצעות מערכת הכריזה לאנשים לצאת ולהצביע. עשרות אלפים זכו לטלפון ושמעו הקלטה של ח\"כ אחמד טיבי: \"צאו להצביע, אל תפקירו את השטח לימין הישראלי הקיצוני\". ל-ynet הוא הזכיר שבשל עליית שיעורי ההצבעה במגזר היהודי, הם נדרשים ליתר מאמץ. בשעות הערב יצפו ראשי המפלגה ויצפו יחד בתוצאות המדגמים במטה שבטייבה.\nגם ב\nמודאגים משיעור ההשתתפות הגבוה בקרב יהודים, והפעילים הסתובבו ביישובים רבים וקראו להצביע. \"הייצוג של הציבור הערבי בסכנה, אי הצבעה כמוה המתנה לליברמן ואנחנו לא רוצים לתת לו מתנות\", אמר יו\"ר המפלגה, ח\"כ ג'מאל זחלקה. עם סגירת הקלפיות, יתרכזו אנשי המפלגה במטה בנצרת, ויקוו לטוב.\n(צילום: AP)\nשתי המפלגות החרדיות מתכננות כינוסים גדולים לקראת פרסום המדגמים. מטעמי צניעות, הכניסה למטות הבחירות בהם יערכו הכנסים החגיגיים מורשית רק לגברים. חברי הכנסת של מפלגת\nיגיעו סמוך ל-22:00 למטה המרכזי של המפלגה בבני ברק, ויצפו ביחד במדגמים. \"אצלנו אין במות ורקדניות. נשב ביחד ונראה מה הסקרים מנבאים\", נמסר ל-ynet ממטה ההסברה של המפלגה.\nב\nיערך כינוס גדול במטה הבחירות בשכונת רוממה בירושלים. לצורך כך הוכן האולם מראש להכיל מסכי ענק, מאות מקומות ישיבה, ובמה גדולה עליה יתרכזו חברי הכנסת. פוסטרים של הרב עובדיה יוסף מעטרים את הקירות, והכל כבר מוכן לקראת המדגמים. חברי הכנסת של המפלגה, אשר צפויים להמשיך לסייר בין קלפיות ולדרבן מצביעים פוטנציאליים יגיעו למקום אחרי פרסום המדגם, בשעה 23:00.\nפאר ויסנר, יו\"ר\n,\nשומר על מצב רוח טוב וחיוך. אחרי שלדבריו \"ישיר בגשם\" יחד עם שותפיו למפלגה בעודם מסיירים בין קלפיות, הוא יבוא למטה ברחוב בלפור בתל-אביב, שם יצפה במדגמים.\nעבורו - כראש מפלגה קטנה שמקווה לחצות את אחוז החסימה - ייתכן שאלו לא יאמרו דבר, עד לתום ספירת הקולות.\nאנשי\nהודיעו שלא יצפו במדגמים. בשעה 21:00 יינעל מטה הבחירות ברחוב מקווה ישראל בתל-אביב, וכל הפעילים ייצאו כדי לשמש כמשקיפים ולפקח על ספירת הקולות.\nמפלגת\n, שתחזיק אצבעות בתקווה להישאר עוד קדנציה נוספת בכנסת, תצפה בשידורים במטה שברחוב החשמונאים בתל-אביב. ראשי המפלגה, רפי איתן, גדעון ריכר ושותפיהם, סיירו במשך כל היום בקלפיות בארץ. אחרי התרעננות קצרה, כל אחד בביתו, יגיעו רעננים לשעת ה-ש' - בתקווה להישאר רעננים גם לאחריה.\nבשיחות סגורות מקווים הגמלאים כי הנהירה אל הקלפיות תדעך ולא תהיה גבוהה מדי. הסיבה: במפלגה מעריכים כי קהל היעד המבוגר שלהם הצביע בשעות הבוקר, ולכן ככל שיגדל אחוז ההצבעה בשעות הערב, כך יגדל היחס בין אחוז ההצבעה למנדטים.\nאבל לא הכל פוליטיקה ואחוזי בחירה. אזרח אחד שלא היה יכול לממש את זכותו נמצא כבר 961 ימים בשבי חמאס, וחברי ארגון \"מחכים בכיכר\" הבטיחו לערוך הערב עצרות מול מטות הליכוד, קדימה והעבודה. \"גם ביום המיוחד הזה, שבו משום מה כולם מנסים לשכוח את גלעד, אנחנו נעמוד ונזכיר אותו לנבחרים שלנו\", מסרו המארגנים.\n\"נקרא לממשלה הנבחרת לשים אותו בראש סדר העדיפויות, ומיד, למרות שאנחנו מאמינים ודורשים שאולמרט ישאיר אחריו שולחן נקי, ויסיים את פרשת גלעד\".\nבמהלך יום הבחירות חתמו אלפים מהמצביעים על עצומה שארגנו חברי המטה, שקראה \"לממשלה הנבחרת, ולעומד/ת בראשה, לפעול במהירות וללא לאות לשחרור גלעד שליט מהשבי. החזרת גלעד מהשבי שומרת ומחזקת את האמון בין אזרחי ישראל לבין המדינה ושומרת על הערכים אשר על בסיסם הוקמה מדינת ישראל\"."}
{"article_id": "0,7340,L-3669632,00.html", "header_title": "חשד בי-ם: מזכיר קלפי ניסה להצביע פעמיים", "full_text": "חבר קלפי ברחוב גולומב בירושלים עוכב בצהריים (יום ג') לחקירה, בחשד שניסה להצביע פעמיים. מדובר במזכיר קלפי זמני, שהחליף את מזכירת הקלפי הקבועה, שיצאה להפסקה.\nהתרמית נחשפה כאשר משקיפים אחרים בוועדת הבחירות הבחינו כי האיש ביקש לממש את זכותו הדמוקרטית, אך נטל שתי מעטפות הצבעה נפרדות, וניסה לשלשל באמצעותן שני פתקים לקלפי. הוא הועבר להמשך חקירה במרחב מוריה.\nגם בקלפי בשכונת פסגת זאב בעיר נרשמה תקרית לא נעימה, כאשר אישה נכנסה לקלפי כשבידיה פתקים מזויפים של מפלגת \"ישראל ביתנו\". בחקירתה אמרה האישה כי אדם אחר ביקש ממנה לחלק את הפתקים בסמוך לנקודת ההצבעה.\nמוקדם יותר, נאלצו השוטרים בבירה להתמודד עם קטטה המונית, שפרצה בכניסה לעיר בין פעילי \"קדימה\" לפעילי \"העבודה\". השוטרים שהגיעו למקום הפרידו בין הפלגים הנצים, ועיכבו לחקירה את אחד מפעילי העבודה.\nבמקרה אחר, הגישה מרצ-התנועה החדשה תלונה לוועדת הבחירות המרכזית, בטענה שפתקים של המפלגה זויפו בקלפי בשכונת ארנונה בירושלים. אחד ממצביעי מרצ שהגיע לקלפי הרים פתק של מרצ-התנועה החדשה, וגילה כי מאחור נכתב שמו של אביגדור ליברמן. לו היה הפתק מוכנס למעטפה, היה נחשב לקול פסול.\nבבית שמש עוכב יושב ראש קלפי, לאחר שלפי החשד מסר פתק הצבעה לאישה מבוגרת שהגיעה למקום. זאת, על-מנת שתצביע עבור ש\"ס. עוד בבית שמש, עשרות חרדים חסידי סאטמר הפגינו מול קלפי מרכזית ברחוב נהר הירדן בעיר, וקראו לעוברי אורח שלא להצביע ולהחרים את הבחירות. מולם התגודדו עשרות חרדים חסידי גור שהאיצו בעוברים ושבים לממש את זכות ההצבעה.\nמהמשטרה נמסר כי כוחות גדולים נמצאים כעת במקום וכי לא נרשמו עימותים חריגים. למרות זאת, אושרי, תושב בית שמש שהגיע לקלפי, סיפר כי ההפגנות עוררו מהומה רבתי. \"בערך 50 חרדים קנאים הפגינו מול 50 חרדים שבאו להצביע. הם התגודדו מול הקלפי, הרימו שלטים וצעקו געוואלד. היה בלאגן נוראי במשך שעה, הם התחילו לרדוף אחד אחרי השני. מזל שהמשטרה הצליחה למנוע מהם להגיע קרוב לקלפי, אחרת הם היו מונעים מאנשים להצביע\"."}
{"article_id": "0,7340,L-3669138,00.html", "header_title": "ועדת הבחירות המרכזית: פסילת מרזל פסולה", "full_text": "נשיאות ועדת הבחירות המרכזית החליטה הערב (יום ב') כי אין כל עילה להתערב בהחלטת סיעת האיחוד הלאומי, לשלוח את\nכמזכיר קלפי באום אל-פאחם, וקבעה כי התערבות מסוג זה תהיה \"פסולה לחלוטין\".\nעם זאת, פנתה נשיאות הוועדה ליועץ המשפטי לממשלה, מני מזוז, בבקשה שיפעל בכל הדרוש וינחה את המשטרה להשתמש בסמכויותיה כדי למנוע פרובוקציות מצד מרזל או כלפיו. מזוז הנחה את המשטרה להיערך בהתאם.\nמעבר לכך, הנחתה נשיאות הוועדה המרכזית את יו\"ר הוועדה האזורית חדרה - האחראי על הקלפי באום אל-פאחם - לשגר מזכיר נוסף לקלפי ביישוב בו אמור מרזל לכהן, על מנת למלא, אם יצטרכו, את מקומו של מרזל או של כל חבר אחר.\nנשיאות הוועדה הסבירה כי אין בהתערבותה שום תועלת, כיוון שנראה כי החשש הוא אישי מפני נוכחותו של מרזל בקלפיות במגזר הערבי - כחבר או כמשקיף - וממילא החשש אינו מיוחד לקלפי שבה הוא שובץ.\nמרזל הביע סיפוק מהחלטה הערב, ואמר: \"נקווה שהיועץ המשפטי לממשלה והמשטרה יפנימו את המסר ויבינו שתפקידם אינו להתקפל בפני מסיתים מאום אל-פאחם, אלאל לקיים ולשמור על החוק\".\nמוקדם יותר פנה מרזל ל\"אגודה לזכויות האזרח\" ולארגון \"בצלם\" בבקשה שירימו את קולם נגד האפליה נגדו. \"לא יכול להיות שהם יפעלו עבור כל ערבי שמגיע עם דגלי אש\"ף למרכז תל-אביב בשם חופש הביטוי, וימנעו ממשקיף בחירות חוקי למלא את תפקידו בהוראת שופט\", טען.\nבשבוע שעבר\n,\n\t מני מזוז, בפנייה דחופה ליו\"ר ועדת הבחירות, השופט אליעזר ריבלין, כי הערכות השב\"כ והמשטרה צופות התפרעויות שיש בהן פוטנציאל לפגיעה בחיי אדם, אם ייכנס מרזל לקלפי באום אל-פחם - וביקש למנוע זאת. בתגובה,\nכי בסמכותו להורות רק על דחיית פתיחת קלפי או על הפסקת הצבעה וחידושה, וגם זאת -\nרק בערב יום הבחירות או ביום הבחירות עצמו. לדבריו, התפקיד שיועד למרזל מטעם מפלגתו אינו מעלה או מוריד משום שלהערכת המשטרה עצם נוכחותו באום אל-פחם עשויה לפגוע בסדר היום הציבורי.\nסוגיית מרזל והקלפי הובילה לתגובות רבות. גם תנועת \"שלום עכשיו\" פנתה לשופט ריבלין בבקשה שיתערב, אולם היום הוא השיב להם בשלילה וחזר על נימוקיו מהתשובה למזוז. בשבוע שעבר\nבעיריית אום אל-פאחם לא לאפשר לאיש הימין הקיצוני להיכנס לעיר."}
{"article_id": "0,7340,L-3667755,00.html", "header_title": "מזוז: למנוע ממרזל להיות בקלפי באום אל-פחם", "full_text": "בעקבות אזהרות של ראש השב\"כ, יובל דיסקין, ומפכ\"ל המשטרה, רב-ניצב דודי כהן, שיגר היום (ו') היועץ המשפטי לממשלה, מני מזוז, בקשה דחופה ליו\"ר ועדת הבחירות המרכזית, השופט אליעזר ריבלין, כדי למנוע מ\nלכהן כיו\"ר ועדת קלפי או כחבר בוועדה באום אל-פחם.\nהיועץ נימק את בקשתו ב\"קיומו של חשש כבד - ברמה של קרבה לוודאות - לפגיעה חמורה בסדר הציבורי, בשלום הציבור, ובניהולן התקין של הבחירות\".\nרק אתמול קיבל מרזל הודעה סופית מוועדת הבחירות המרכזית על-כך שהוא יישב בקלפי באום אל-פחם מטעם סיעת מולדת. אלא שהערכות מודיעיניות של השב\"כ והמשטרה חוזות התפרעויות קשות, אם הדבר יתממש.\nהמפכ\"ל כתב למזוז כי המשטרה צופה עימות פיזי קשה בין תושבי המקום לפעילי מרזל, שיחייב את המשטרה לפעול בסדר כוח גדול כנגד \"הפרות סדר בעוצמה ובהיקפים שעלולים\nלסכן חיי אדם, והפרות סדר שעלולות להתפשט אל מחוץ לאום אל-פחם אל החלקים האחרים של ואדי ערה והמגזר הערבי\".\nמזוז ביקש לאפשר לסיעת מולדת למנות נציג אחר תחת מרזל. היועץ המשפטי אמר כי החירות לקבוע את הנציג מטעם הרשימה נועדה למימוש העיקרון הדמוקרטי הבסיסי של שמירה על טוהר המידות, ובחירת הסיעה במרזל כיו\"ר ועדת קלפי באום-אל-פחם היא שימוש לרעה בחירות זו.\n\"קיים חשש כבד כי הבחירה במר מרזל היא מעשה פרובוקטיבי שנועד להשיג תכליות הזרות לתכליתו של חוק הבחירות, לעקרונות הדמוקרטיה בכלל, ולעקרון ההשתתפות בהליך הבחירות בפרט\", כתב.\nבבקשה הדגיש מזוז כי אין צורך להכביר במלים בהצגת פועלו של מרזל, \"שידוע כי היה מעורב אקטיבי בתנועת כך, שהוכרזה על-ידי הממשלה כארגון טרור\". מזוז סבור כי מקרה זה הוא אחד מאותם מקרים חריגים ויוצאי דופן, בהם רשאים יו\"ר ועדת הבחירות וסגניו לעשות שימוש בסמכות ולבטל את מינויו.\nמזוז הדגיש כי מרזל הגיש לאחרונה בקשה לקיים תהלוכה באום אל-פחם, וקיים יסוד סביר לחשש שהוא מבקש לממש את כוונתו המוצהרת להיכנס לעיר זו בדרך עוקפת. בעקבות כל זאת מבקש מזוז מהשופט ריבלין לקיים דיון דחוף בבקשה, ולזמן נציג של היועץ המשפטי שיציג את עמדתו.\nמרזל, אמר בתגובה ל-ynet: \"שוב נחשף כי במשרד המשפטים יושב יועץ משפטי לממשלה מטעם השמאל הקיצוני. במקום להתעסק עם זיופים במגזר הערבי, ואכיפת שלטון החוק, מנסה מזוז לעקוף את החוק\". לדבריו, \"מני מזוז מצפצף על שלטון החוק\".\nביום רביעי החליטו פה אחד בעיריית אום אל-פחם\nלאיש הימין הקיצוני להיכנס לעיר. בעירייה בירכו על פניית מזוז ואמרו שמדובר במהלך נכון. הם הביעו תקווה שיו\"ר ועדת הבחירות יבין שמדובר בפרובוקציה. \"ראוי שהשופט ריבלין ייענה לבקשה. לא נאפשר בשום מצב את כניסתו של מרזל לאום אל-פחם, על כל המשתמע מכך, ואנו לא אחראים לתוצאות\", אמר רג'א אגבריה, יו\"ר תנועת \"בני הכפר\" וחבר מועצת העיר.\nאתמול ביקרו חברי האיחוד הלאומי בוואדי ערה כדי לעמוד מקרוב על הבנייה הלא-חוקית, לטענתם. \"בדיוק כפי שגירשנו אותם אתמול מוואדי ערה, לא נאפשר להם להיכנס לאום אל-פחם, ואני בטוח שהם למדו את הלקח\", הוסיף אגבריה."}
{"article_id": "0,7340,L-3669655,00.html", "header_title": "הבחירות בהתנחלויות: לא רק \"דרבי כתום\"", "full_text": "במפלגת הבית היהודי מגדירים את בחירות 2009 \"מלחמת תרבות על דמותה של הציונות הדתית\". מבחינת האיחוד הלאומי, מדובר בעיקר במלחמה על ארץ ישראל, ולעתים נראה שהניצחון ב\"דרבי הכתומים\" חשוב לשתי המפלגות כמעט כמו חציית אחוז החסימה. ומה עם יתר המפלגות בימין? ביקור בקלפי בגינות שומרון מלמד על פיצול רחב יותר של קולות המתנחלים, מהאיחוד הלאומי דרך הליכוד ואפילו עד מרצ וחד\"ש, אף שאיש מהתושבים אינו מוריד את דגל ארץ ישראל מראש סדר היום.\n\"חשבתי להצביע ירוקים, בגלל הסביבה, או למפלגה אחרת בגלל מצב הכלכלה, אבל הכי חשוב זה שלא יפנו אותנו מכאן\", מסביר תושב ההתנחלות, אורלב תם. למרות השם הפרטי המחייב, הוא נותן את קולו דווקא לליכוד ולא לזבולון אורלב מהבית היהודי, ומסביר: \"אני לא מאמין שתהיה קואליציית ימין, כי אם לביבי היתה שפה משותפת עם המפלגות שמימינו - לא היתה התנתקות. בממשלה הבאה תשב העבודה ואולי גם קדימה, ולכן אני מעדיף לחזק את הליכוד שירכיב אותה ולא את האיחוד הלאומי או הבית היהודי שיצווחו מספסלי האופוזיציה ולא ישפיעו על כלום\". ומה עם ישראל ביתנו? \"ליברמן זה אסון\", הוא קובע, \"אותו אני מאוד מעריך, אבל מספר שתיים שלו זה עוזי לנדאו שזיגזג מהליכוד. אני לא יכול להצביע לאדם כזה. זה בדיוק כמו שרון. הליכוד מבחינתי זו ברירת מחדל\".\nאבל יש גם מי שמצביע לליברמן, וכן - גם הוא מתוך דאגה לשלמות ההתיישבות ביהודה ושומרון. \"רק לו יש תכנית מסודרת של מה שצריך לעשות במדינה\", מסביר יורי. \"חילופי השטחים והאוכלוסיה זו התוכנית המדינית הממשית היחידה שנמצאת על סדר היום, ויכולה לתת מענה לכל הבעיות. זה לא כמו המצע התלוש של לבני וביבי, וכמובן - רק ליברמן מבין ערבית\". כשהנואם האלמוני לכאורה מסיים את דבריו הוא גם מציג את עצמו: יורי גולדשטיין, מספר 22 בישראל ביתנו. \"מלכתחילה לא תכננתי להיבחר לכנסת, אבל איך שזה נראה עכשיו, אולי זה יקרה\", הוא חותם באופטימיות.\nרחל, שנכנסה לקלפי כשהיא מלווה בשתי בנותיה הקטנות, החליטה מה תצביע רק מאחורי הפרגוד. \"האיחוד הלאומי מייצגים הכי טוב גם את ארץ ישראל וגם את נושאי הדת\", היא הסבירה כעבור כמה דקות את הבחירה. \"רציתי להצביע ליכוד כדי לחזק את נתניהו בעקבות הסקרים האחרונים, אבל בעלי אמר שצריך להצביע למפלגה דתית\". ומה עם הבית היהודי? \"הם עצבנו אותי עם הפשרנות שלהם. הם לא חד-משמעיים כמו האיחוד הלאומי, ואין להם קו ברור. הם נראים לי 'דתיי מחמד' שרוצים רק להיות נאהבים על כולם\".\nגם בני רז, שתולה מחוץ לקלפי, תחת גשם כבד, שלטים של תנועת השמאל \"בית אחד\", מתנגד לפינוי השטח. בעבר תמך במולדת, ודווקא כשחצה את הקו הירוק באמצע שנות ה-90 ועבר להתגורר בגינות שומרון, חצה את הקווים גם פוליטית, לכיוון ההפוך, והחל להצביע מרצ.\n\"אני פועל לפינוי מרצון של הבתים - אבל לא של המקום\", הוא מסביר. \"צריך שהממשלה תקנה את בתי התושבים פה אבל תמשיך להחזיק בשטח עד להסכם קבע עם הפלסטינים. כך לא נהיה פה בני ערובה של אף אחד\".\nלטענתו, אף ששירת בעבר בסיירת שקד, בשב\"כ ובמוסד, ביישוב מכנים אותו \"נטע זר, מאוס, בוגד, הזוי ופאשיסט\", אבל מסתבר שהדעות לגביו בכל זאת חלוקות.\nבעוד שיו\"ר סניף הליכוד המקומי, דובי קוזול, שעושה מחוץ לקלפי נפשות למפלגתו, אומר ש\"עוד מעט בני יגיד שהוא היה גם באלטלנה\", טוען סגן ראש המועצה המקומית מטעם הליכוד, אסי לוי, כי מדובר ב\"מלח הארץ\", ומגלה כי יש עוד כמה משפחות ביישוב שבאופן מסורתי מצביעות למרצ ואפילו לחד\"ש, \"ואף אחד לא שורף להן את המכונית\"."}
{"article_id": "0,7340,L-3669635,00.html", "header_title": "מתח בשטח: הטנק של ש\"ס, הקלסר של ליברמן", "full_text": "כמה שעות לפני סגירת הקלפיות, ופעילי המפלגות אחוזי תזזית. במאמצים אחרונים להביא את התומכים לקלפיות - עם הפתק הנכון, כמובן - מבצעים הפעילים את כל מה שהתכוננו לו בשבועות האחרונים. האם זה יספיק? בלילה נדע.\nבש\"ס דווקא מוטרדים מ\n.\n\t הגשמים שפוקדים את צפון הארץ ומרכזה פיתחו בקרב בכירי המפלגה תקווה לאחוזי הצבעה נמוכים במגזר החילוני, אשר יעלה את כוחם היחסי משמעותית. אך הנתונים מראים אחרת. \"זה לא מטריד אותנו, אבל זה מצריך יותר מאמץ על מנת להגיע למקסימום של פוטנציאל הקולות\", אמר ל-ynet אריאל אטיאס, שר התקשורת.\nכמיטב המסורית החרדית, מתייחסים ליום הבוחר כאל מבצע צבאי. מעל 500 מרכזי טלמרקטינג הוקמו בכל רחבי הארץ, שתי מערכות מחשבים שונות עוקבות אחר מי שהצביע ומי שטרם עשה כן ופעילי השטח פושטים על הרחובות ועל המתלבטים.\n(צילום: גיל יוחנן)\nומה עם היריבים הפוליטיים? ליברמן, אחרי ש\n,\n\t יצא לסייר בערי הדרום והמרכז בלווית בנו קובי - שממש מחר מתגייס לצה\"ל. הוא התחיל את הסיור בקריית גת, שם סיפר אחד מפעילי השטח שנספרו 7,800 \"קולות ברזל\" וישנה תוכנית משומנת להיום. לפי הרשימות, מי שנחשב שייך לגרעין הקשה ילך בעצמו ויצביע, והשאר יזכו להסעה.\nהמטות בכל הערים עובדים בשיא המרץ מהבוקר. המוקדנים מתקשרים ומוודאים שכל התומכים יצאו להצביע, ולמי שצריך סיוע מציעים עזרה. בקריית גת, סיפר אותו פעיל, לכל אחד יש קלסר ובו רשימה שמית, עליו הוא אחראי.\nליברמן הקפיד להסתובב לא רק במטות המפלגה, אלא גם בקלפיות, ובכל מקום נתקל בתומכים נלהבים - יותר או פחות. אחת מהן הסבירה את בחירתה: \"הוא יהיה הכי חזק ויקבל 30 מנדטים ויהפוך לראש הממשלה, וזה מה שהמדינה באמת צריכה\". מצביע אחר מסביר כי הוא אמנם בחר בקדימה, אך לדעתו \"ליברמן מתאים ביותר להיות שר הביטחון בממשלה הבאה\".\nבאחת מהקלפיות פגשנו את טדי, נציג מאוכזב של העדה האתיופית. \"הצבעתי לו כי הוא חזק ורוצה את ישראל בלי בעיות, אבל הוא צריך לגבש את כולם, לא רק רוסים. אנחנו רוצים שיהיה לו גם נציג אתיופי ברשימה\", אמר ל-ynet.\nמצביעה אחרת שהגיעה לקלפי באשקלון קראה לו לצד ולחשה לו: \"יש לי עצה קטנה בשבילך, ביבי יעשה לך את מה ששרון עשה לנו, תהיה זהיר\". ליברמן חייך כמי שהבין את המסר והשיב: \"קיבלנו את זה\".\nליברמן התייחס למשפחתו - ואמר ש\"אמא שלי תמיד דואגת, ואומרת שאין לי זמן לבלות עם הילדים ועם הנכדים\", וגם סיפר שבצעירותו כתב מחזה והיה בטוח שיעסוק בספרות ותסריטאות. \"פוליטיקה זה טעות בניווט, עתידי בהוליווד\", התבדח."}
{"article_id": "0,7340,L-3669413,00.html", "header_title": "ראשי מפלגות בקלפיות: בואו להצביע", "full_text": "כמה מראשי המפלגות המתמודדות בבחירות לכנסת ה-18 מיהרו להצביע בשעות הבוקר המוקדמות (יום ג'), זמן קצר לאחר\n,\n\t בניגוד לישראלים רבים שמנצלים את בוקר יום השבתון למנוחה. מוועדת הבחירות נמסר כי עד 10:00 הצביעו 10.1 אחוזים מבעלי זכות הבחירה. מדובר בקצב הצבעה דומה לזה של בחירות 2006, אז עמד אותו נתון על 9.9 אחוזים.\nצילום: עדי ששתיאל\nיו\"ר הליכוד, ח\"כ בנימין נתניהו, ורעייתו שרה, הצביעו בקלפי שבשכונת רחביה בירושלים, במקום שבו לומד אחד מבניהם. \"ההרגשה טובה מאוד. העם רוצה שינוי, ויבחר לעשות זאת היום\", אמר. \"זהו היום שבו נדאג לילדים שלנו\", הוסיף ואמר כי הרוב הגדול בעם רוצה מהפך.\nיו\"ר קדימה, השרה ציפי לבני, הצביעה בקלפי ברמת-החייל בתל-אביב, סמוך לביתה. \"עשיתי מה שהייתי רוצה שכל אזרח במדינת ישראל יעשה. גשם, לא גשם – עומדים בקלפי מאחורי פרגוד, עוצמים עיניים, וחושבים לא מתוך פחד, לא מתוך ייאוש - מה רוצים להרגיש עם היוודע התוצאות\", אמרה. \"בארה\"ב אנשים יצאו להצביע בקור מתחת לאפס, לכן אין סיבה שבחורף ישראלי וכמה טיפות אנשים לא יבואו להצביע\". לבני היא הביעה את ביטחונה כי אזרחים רבים שמו פתק דומה לזה ששמה בעצמה. \"הכי חשוב – לא לאבד תקווה\", סיכמה.\nיו\"ר ישראל ביתנו, ח\"כ אביגדור ליברמן, הצביע ביישוב נוקדים עם רעייתו וביקש \"לקרוא לכל אזרחי מדינת ישראל, הנוצרים, המוסלמים, והיהודים, לבוא ולהצביע\". לדבריו, \"המערכת הפוליטית זקוקה להכרעה\".\nליברמן התייחס למזג האוויר, שיצר חשש מאחוזי הצבעה נמוכים במפלגות רבות: \"אנשינו יבואו להצביע גם בסופת הוריקן\". הוא ניצל את הרגע גם לטפיחה עצמית על השכם והוסיף: \"מי שעקב אחרי מערכת הבחירות הזו הבין שיש מפלגה אחת שיודעת לעבוד\".\nצילום: אורלי דיין חגי דקל עילי קמחי אלי מנדלבאום עריכה: רונה פפר\nיו\"ר העבודה, השר אהוד ברק, הצביע סמוך לביתו בתל אביב. \"היום הזה הוא יום הבוחר, אזרחים מנקים את הראש מכל הספינים והתעמולה ושואלים על מי או על מה אני יכול לסמוך, אני בטוח שמהיום הזה נצא חזקים ומחוזקים\", אמר. ברק כינה כמה מהמפלגות המתחרות \"חולות נודדים\" - וקרא לאנשים \"לחזור הביתה\" ולתמוך במפלגתו.\nיו\"ר מרצ, חיים אורון (ג'ומס) מימש את זכותו בקיבוצו להב שבדרום. \"הבחירה היום היא על עתיד החינוך, הכלכלה והביטחון של החברה הישראלית\", אמר וקרא גם הוא למצביעי השמאל וקדימה \"לשוב הביתה\" כהגדרתו ולתמוך במפלגתו. מייד לאחר שהצביע - יצא לסיור ביישובים בדרום.\nמנהיגה הרוחני של תנועת ש\"ס, הרב עובדיה יוסף, מימש את זכותו הדמוקרטית בקלפי שבשכונת קריית משה בירושלים. הרב הגיע מלווה ביו\"ר התנועה, אלי ישי. במקום הורגשה מבוכה קלה, כאשר הרב שילשל את המעטפה אל התיבה עוד בטרם הוכנסה למעטפה הכפולה, כנהוג בקלפי המשרתת נכים. ברגע האחרון זינקו אנשיו של הרב וחילצו את המעטפה מן התיבה - ההצבעה נמשכה כסדרה.\nהשר ישי אמר לצדו של הרב יוסף: \"יש לנו תחושה טובה, הרגשה טובה והרבה אמונה.\nאנחנו מקווים שנתניהו ירכיב את הממשלה וש\"ס תתחזק. פתק לש\"ס זה ברכה, בעזרת השם נעלה במנדטים\". משם המשיך ישי אל הקלפי בשכונת הר-נוף בירושלים, שם הצביע בעצמו.\nיו\"ר האיחוד הלאומי, יעקב כץ (כצ'לה), הצביע בקלפי שביישוב בית אל. גם הוא התייחס למזג האוויר הסוער: \"אלו גשמי ברכה שמבשרים על מבול מנדטים לאיחוד הלאומי. את הציבור שלנו הגשם ממריץ ולא מרתיע\".\nיו\"ר הבית היהודי, הרב פרופ' דניאל הרשקוביץ, הצביע בחיפה ואמר: \"בשבועות האחרונים אנחנו מקבלים גל תמיכה מחילונים ודתיים כאחד\". לדבריו, גוש הימין ינצח בבחירות."}
{"article_id": "0,7340,L-3669553,00.html", "header_title": "יום בחירות? החרדים בירושלים לא מתרגשים", "full_text": "קשה להאמין שרק לפני שלושה חודשים, במהלך הבחירות לראשות עיריית ירושלים, רחובות הציבור החרדי-אשכנזי סערו וגעשו. אז, מכוניות עם מגפונים קראו לצאת ולהצביע, והפעילים מילאו את השטח. היום (ג'), שוב יום בחירות, אך השכונות רדומות לחלוטין.\nמחוץ לקלפי ברחוב ראשון לציון שבשכונת רוממה, אשר נחשבה ל\"חמה ביותר\", נרשם שקט צורם ופתקי הבחירות היחידים המפוזרים בחוץ רומזים על הטראומה: מצד אחד \"האחריות מחייבת\", סיסמתה של יהדות התורה בבחירות. מהצד השני, ניר ברקת - תזכורת ליום שהביא לקרע בציבור החרדי-אשכנזי.\nצילום: רויטרס, עריכה: תמר אברהם\nנכון לשעה 12:00 מעט יותר מ-20 אחוז מהמצביעים הרשומים הגיעו לקלפי. ביחס לאחוזי הבחירה הכלליים זהו אומנם אחוז גבוה, אך בהתחשב בהרגלי הציבור החרדי, אשר לרוב משכים קום על-מנת לממש את זכותו הדמוקרטית, מדובר באחוזים נמוכים במיוחד.\nחיים, פעיל בהתנדבות של התנועה, אמנם חי את החשש מנפילה במנדטים, אך הוא אופטימי יותר מחבריו: \"זהו יום פקודה וביום זה ישנה אחריות להצביע ג', אפילו אם התחושות של הציבור שונות. אני מאמין כי ברגע האמת מאחורי הפרגוד הם ישימו את הפתק הנכון\". לדבריו, דווקא התסיסה הגדולה בציבור החרדי יצרה גל הפוך אשר יגרום למצביעים לחזור לסורו.\nבמטה הבחירות המקומי בעיר, הממוקם בהר חוצבים, גם כן חשים את הבלבול שבאוויר. כמות האנשים שבמטה אינה מתקרבת לזו שהיתה בבחירות בירושלים וסימני השאלה מרחפים באוויר. השיחה השכיחה כוללת בתוכה הימורים לגבי מספר המנדטים שתקבל המפלגה, האופטימיים מנבאים בזהירות שמירה על ששת המנדטים, אך הפסימיים חוזים נפילה לשלושה או ארבעה מנדטים בלבד.\nמשה, אחד מאותם אנשים, סיפר ל-ynet על שקורה בציבור: \"בעבר תמיד הצבעתי ג'. הייתי מהפעילים החזקים, אבל כל עוד ליצמן נמצא בכנסת לא אצביע למפלגה. הפעם הצבעתי ש\"ס מכיוון שצריך חרדים בכנסת, אך יהדותה התורה מחללים את השם ומבזים אותנו, אסור לתת לזה יד\"."}
{"article_id": "0,7340,L-3667014,00.html", "header_title": "אום אל-פחם: יו\"ר הקלפי מרזל לא ייכנס לעיר", "full_text": "בעירייה החליטו הערב (יום ד') פה אחד לא לאפשר לאיש הימין הקיצוני להיכנס לעיר. \"נחסום את כל הכניסות לעיר והמשטרה היא שתשא באחריות המלאה לכל מה שיתחולל באותו היום\", אמר רג'א אגבריה מתנועת בני הכפר.\nמרזל, שהצעדה שתכנן לערוך באום אל-פחם\n,\n\t אמור לפתוח את אחת הקלפיות בעיר ב-7:00 בבוקר ולסגור אותה ב-22:00 בערב ולאחר ספירת הקולות לבוא עם הקלפי לבניין העירייה.\nבאום אל פחם לא אהבו את הרעיון בלשון המעטה והערב התכנסה ישיבה מיוחדת בנושא, במהלכה תמכו כל חברי המועצה בהחלטה כי כל הכניסות לעיר ייחסמו החל מהשעה 6:30 בבוקר ביום הבחירות. \"נצא בקריאה לכלל תושבי העיר לצאת לרחובות ולא לאפשר את כניסתו. מרזל מבקש להתחכם איתנו. לא נתנו לו להיכנס דרך הדלת, אז הוא רוצה להיכנס דרך החלון. אנו לא נאפשר לו ליישם את רצונותיו בתחבולה כזו או אחרת\", אמר אגבריה.\nהעירייה תשגר מכתב - הן למשטרה והן לוועדת הבחירות של הכנסת - ובו הסתייגות מהגעתו לעיר ביום הבחירות. בנוסף יפרטו בעירייה את הסכנות הטמונות בהגעתו של מרזל.\nמרזל אמר ל-ynet לאחר ששמע על ההחלטה באום אל-פחם: \"על אפם וחמתם אני אגיע לאום אל פחם כדי לשמור על החוק, על הסדר ולהשגיח על תקינות הבחירות. אם אצטרך, לא אגיע לבד, אלא עם פעילים נוספים של האיחוד הלאומי\".\nהוא הוסיף: \"אני חושב שזה מבחן חשוב לשלטון החוק ואני מצפה לראות את תגובת המשטרה, השופט אליעזר ריבלין וכל שאר הגופים במדינה, האם אנחנו מדינה שומרת חוק או שהיא תתקפל בפני אספסוף של בריונים? בכל מקרה, אני מגיע לאום אל פחם\"."}
{"article_id": "0,7340,L-3669585,00.html", "header_title": "מצביעים בידיים: עד 16:00 הצביעו 41.9 אחוזים", "full_text": "עד 16:00 מימשו 41.9 אחוזים מבעלי זכות הבחירה את זכותם והלכו להצביע. בוועדת הבחירות המרכזית מציינים כי מדובר בעלייה לעומת שיעור ההצבעה בשעה זו בבחירות הקודמות - אז עמד הנתון על 39 אחוזים בלבד.\nכבר בשעת צהריים מוקדמת ניתן היה להבחין בשיעורי ההצבעה הגבוהים ביחס ליום הבחירות הקודם לכנסת, ב-2006. עד 14:00 השתתפו 34 אחוזים בבחירות, כאשר לפני שלוש שנים הצביעו נכון לאותה שעה 34 אחוזים. עד 12:00 הצביעו\n,\n\t לעומת 21.6 אחוזים בבחירות הקודמות. הנתונים הפיגו את החששות מפני אחוזי הצבעה נמוכים, בעיקר על רקע\nבמקומות\n\t רבים בארץ.\nצילום: רויטרס, עריכה: תמר אברהם\nתמר אדרי, מנכ\"ל ועדת הבחירות, הביעה סיפוק מאחוזי ההצבעה הגבוה: \"אנחנו מרוצים מההצבעה. אנו מקווים שהמצביעים ימשיכו לבוא בהמוניהם\".\n\"בינתיים, למעט תלונות מקומיות על חיסרון של פתקים, אין תלונות משמעותיות. הכל עובר בשקט ובשלום\", אמרה אדרי. יו\"ר הוועדה, השופט אליעזר ריבלין, אמר אף הוא כי לא ידוע לו על תקלות מיוחדות.\nלמרות האופטימיות, שעות בודדות לאחר פתיחת הקלפיות החלו לעלות התלונות הראשונות בדבר פגיעה בטוהר הבחירות. עד 12:00 הגיעו לוועדת הבחירות המרכזית\nמרחבי הארץ. מצביע של מרצ בירושלים גילה בגב הפתק את שמו של אביגדור ליברמן. \"ישראל ביתנו\" התלוננה על מחסור בפתקי הצבעה. \"קדימה\" התלוננה על העלמת הפתקים שלה. בכמה מהמקרים אף עורבה המשטרה בנעשה.\nכל ראשי המפלגות הגדולות הצביעו בשעות הבוקר, טרם שיצאו לסיורים אחרונים בקלפיות.\nהם\nלצאת ולהצביע, על אף מזג האוויר הסוער. ראש הממשלה היוצא, אהוד אולמרט, הצביע ליד ביתו בירושלים - ונמנע מלהשמיע הצהרות באוזני הכתבים שליוו אותו.\nמוקדם יותר היום הביעה אדרי, סיפוק מהתנהלות ההצבעה. \"אומנם היו בעיות\n,\n\t אבל אלה בעיות של סדר ציבורי שהמשטרה צריכה לטפל בהן\". לדבריה, האנשים בוועדה ובכל המוקדים יודעים את עבודתם ונערכו כמו שצריך."}
{"article_id": "0,7340,L-3665336,00.html", "header_title": "מספר 4 באיחוד הלאומי: כולם מבינים שכהנא צדק", "full_text": "שמונה ימים נותרו עד לבחירות, וארבעה מנדטים לאיחוד הלאומי - כפי שמנבאים חלק מהסקרים האחרונים - עשויים להכניס לכנסת את מי שמגדיר עצמו \"תלמידו וממשיך דרכו של הרב כהנא\". בשיחה עם ynet מציג ד\"ר בן-ארי את הפתרון שלו לבעיית ערביי ישראל ולמדיניות האקטביזם השיפוטי של בג\"ץ, מצהיר שלא יישב בממשלה שמקדמת תהליך מדיני ומסביר את תמיכתו בסירוב פקודה.\n\"לא רק אני מייצג את הרב כהנא\", מדגיש בן-ארי כשהוא נשאל על מורו ורבו. \"הוא מיוצג היום על-ידי הרבה מאוד אנשים בכל מקום, בכנסת ומחוץ לה. ליברמן מתחפש לכהנא וצובר מנדטים, לימור לבנת נשמעת היום גם היא כמו כהנא, וכולם מבינים שצריך למצוא פתרונות לבעיית ערביי ישראל - נושא שפעם היה אסור לדבר עליו. האמירה 'כהנא צדק' כבר נשחקה. אתה ממש רואה איך מה שהרב כהנא זרק לאוויר לפני 24, שנה הפך היום לנושא המרכזי של מערכת הבחירות\".\n\"בית המשפט העליון יורכב מאנשי משפט עם שיקול דעת, שהשקפת עולמם תואמת את ערכי עם ישראל בארצו\", מסמן בן-ארי את המטרה. \"אנחנו לא צריכים בג\"ץ שמתאים גם לשבדיה. השופטים בישראל יהיו לטובת היהודים ולטובת חיילי צה\"ל, שהם יקרים יותר מחיי אחרים\".\n\"אם בקווי היסוד של הממשלה יהיה מדובר על מסירת שטחים - אנחנו לא נהיה שם, ויש על כך הסכמה בין כל החברים ברשימה. אני מדבר רק על דיבורים ולא רק על ביצוע. לא נחכה כמו אורלב עד שהכל גמור. עצם קיומו של תהליך מדיני עם הסורים או הפלסטינים הוא בעייתי, אלא אם כן במקום שאנחנו נמסור את הגולן הם יחזירו לנו את הגלעד והבשן. אבל אנחנו מאמינים שנתניהו ירצה ללכת לממשלה שתתקן את העוול והאווילות, תחזק מאחזים ותסיר את המצור והקיפאון של השנים האחרונות מעל ישובי יהודה ושומרון\".\n\"בעשר השנים האחרונות אני קשור בנושא בעיקר כאיש אקדמיה וכמרצה, אבל ברור שהפעילות המחקרית שלי היא גם אידיאולוגית. אין ספק שנעסוק בכנסת בעניין הריבונות היהודית בהר ונפעל להחלת ההלכה במקום. המציאות בהר הבית היא אחד מביטויי החולשה החמורים ביותר של מדינת ישראל, ואני מאמין שמי ששולט בהר הבית שולט בארץ ישראל. המשימות העיקריות שלנו הן להגביר את התודעה בענייני המקדש ובדבר שייכות המקום לעם ישראל ולתקן את המצב בשטח.\n\"לגבי בניין בית המקדש - רבני המפלגה, שאני וחבריי כפופים להם, יכריעו איך ומתי עושים את זה. דעתי האישית היא שיש מצווה לבנות בית לה' ולהקריב בו קורבנות, וצריך לקיים אותה כמו כל מצווה אחרת. אבל כאמור, אני לא שליח של עצמי אלא של התנועה שהתחייבה להישמע לדעת הרבנים, והם שיקבעו גם בנושא הזה\".\n\"אני לא אוהב את המונחים האלה. יש הרי הרבה מאוד 'ציוניים' שלא\nהייתי יושב לידם בשום מקום, אבל עם הרב וולפא אני יכול ללכת יד ביד ולהסכים על מאבקים ויעדים משותפים. חב\"ד הייתה שותפה איתנו כל הדרך למען ארץ ישראל ועם ישראל, והיא עומדת כחומה בצורה להגן על ארץ הקודש. החיבור הזה לא זר, לא חדש וזה ממש לא לצורך הבחירות.\n\"לא רק שאני לא שולל סרבנות, אני אפילו מחייב אותה. זה פסק הלכה מפורש של הרב שפירא, שאסור לחייל לפנות יישובים בארץ ישראל. הייתי גאה בתלמידיי, שסירבו פקודה להשתתף בגירוש וישבו על זה בכלא. הנכונות ליישר קו עם כל דבר שצה\"ל עושה היא טעות חמורה\"."}
{"article_id": "0,7340,L-3665247,00.html", "header_title": "מי יהיה יו\"ר קלפי באום אל-פחם? ברוך מרזל", "full_text": "ברוך מרזל אמור\nעם מאות פעילי ימין - אבל קודם לכן הוא יגיע, ביום הבחירות, לעיר הערבית ויהיה יו\"ר ועדת קלפי מטעם \"האיחוד הלאומי\".\n\"האיחוד הלאומי\" מורכבת מארבע סיעות: התקווה, תקומה, מולדת וסיעת ארץ ישראל שלנו. במסגרת ההסכם קיבלה סיעת ארץ ישראל שלנו, בה חבר מרזל, מינוי ליו\"ר קלפי בבית ספר באום אל-פחם.\nמרזל אמר ל-ynet: \"אשתדל לעשות את העבודה על הצד הטוב ביותר. בכנס של ועדת הבחירות הסבירו לנו שהתפקיד של יושבי הראש הוא למנוע זיופים, לדאוג לטוהר הבחירות ולהקפיד שעקרונות שלטון החוק והדמוקרטיה ייושמו במלואם\"."}
{"article_id": "0,7340,L-3667808,00.html", "header_title": "יו\"ר ועדת הבחירות למזוז: לא אפסול את מרזל", "full_text": "היועץ המשפטי לממשלה, מני מזוז, בוודאי לא ציפה לתגובה החריפה והעוקצנית הזו, כאשר שיגר\nליו\"ר\n\t ועדת הבחירות, השופט אליעזר ריבלין, ובו ביקש לפסול את ברוך מרזל מוועדת הקלפי באום אל-פחם. ריבלין הודיע למזוז כי \"לוועדת הבחירות המרכזית אין סמכות להתערב בנושא זהות הנציגים של הסיעות בוועדות הקלפי השונות\".\nמזוז הזהיר כי הערכות השב\"כ והמשטרה צופות התפרעויות שיש בהן פוטנציאל לפגיעה בחיי אדם, אם ייכנס מרזל לקלפי באום אל-פחם. בתגובה, כתב השופט ריבלין כי בסמכותו להורות רק על דחיית פתיחת קלפי או על הפסקת הצבעה וחידושה, וגם זאת - רק בערב יום הבחירות או ביום הבחירות עצמו ולא בימים אלו. עוד טוען ריבלין כי אינו מוסמך לקבוע סידורים בעניין הרכב ועדת הקלפי. לדבריו, התפקיד שיועד למרזל מטעם מפלגתו אינו מעלה או מוריד משום שלהערכת המשטרה עצם נוכחותו באום אל-פחם עשויה לפגוע בסדר היום הציבורי.\nהוא הבהיר כי \"כל רשימה רשאית לשגר משקיף מטעמה, איזו שתרצה לכל קלפי בה היא איננה מיוצגת, בלי להודיע על זהותו מראש ולכן, מי שמבקש להסיר את שמו של יו\"ר ועדת קלפי במקום אחד עשוי למצוא אותו ללא כל הודעה מוקדמת בקלפי בעייתית אחרת, כך שרק אמצעי אכיפה אישיים יהיו רלוונטיים\".\nועדת הבחירות, כך קבע, אינה הרשות האחראית על הסדר הציבורי ביום הבחירות. רשויות החקירה והאכיפה צריכות למלא את תפקידן בהבטחת קיומו התקין של יום הבחירות, מבחינת הסדר הציבורי, הוסיף. דברים אלו הובהרו בפגישה עם נציגי המשטרה.\nהוא אמר ליועץ המשפטי שאם יש בידיו ראיות לפגיעה חמורה בסדר הציבורי ובשלום הציבור, מן הראוי שייבחנו כל הדרכים על-ידי הפרקליטות, למניעת התממשותו של חשש זה. \"הייתי מצפה כי תפנה מתוקף מעמדך לאותן רשויות, המשטרה והשב\"כ, כדי להעמידן על אחריותן. עתירה זו או אחרת אינה מסירה את החובה והאחריות מעל שלטונות האכיפה\".\nריבלין מתח ביקורת על מזוז, שביקש לזמן נציג מטעמו לישיבת ועדת הבחירות: \"לא היה מקום לצרף שלא על דעתנו משיבים נוספים לישיבת הנשיאות\", והבהיר: \"אם אחליט לזמנה, ישתתפו חברי הנשיאות והם לבדם, אלא אם הנשיאות תראה לנכון לזמן אדם נוסף\".\nהוא גם עקץ את מזוז על שפרסם את המכתב באמצעי התקשורת מיד לאחר ששלח אותו אליו: \"בעת שבאה לידי פנייתך, נודע לי כי הופצה ברבים באמצעי התקשורת. ודאי תסכים כי אתן פומבי גם למענה זה\".\nלבסוף מציין ריבלין כי ועדת הבחירות נמצאת עם היד על הדופק והיא תבחן במידת הצורך במועד הקבוע בחוק את הצורך לנקוט בצעדים שייאפשרו את המהלך התקין של ההצבעה."}
{"article_id": "0,7340,L-3666346,00.html", "header_title": "מס' 22 באיחוד הלאומי: \"הבית היהודי יותר טוב\"", "full_text": "אלוף משנה (מיל') יהואר גל, שדורג במקום ה-22 ברשימת האיחוד הלאומי לכנסת, הודיע אתמול (יום ג') במפתיע על תמיכתו במפלגה יריבה - הבית היהודי. גל הסביר את המהלך בצירופם של אנשי \"ארץ ישראל שלנו\" לאיחוד הלאומי, הדרת הנשים ומחוייבות המפלגה לרבנים. לדבריו, בכוונתו להצטרף לחי\"ל (חילונים למען מפד\"ל) שהביעה תמיכה בבית היהודי.\nבשיחה עם ynet הסביר גל כי התאכזב מחבריו במפלגת \"התקווה\", שלטענתו בגדו בעקרונות המפלגה \"לשם כסאנוּת נטו\". עוד אמר: \"אני לא תומך ברשימה שחלקים ממנה תומכים בסירוב פקודה ושלוקחת אותנו לקצה המטורף של הרב וולפא וברוך מרזל. יש שם אנשים שהם על סף הטירוף, ואני לא בעד מטורפים\".\nלדבריו, \"צריך לנהל מדינה ואי אפשר לתמוך בסירוב פקודה שיפורר אותה. לא צריך לקלל ולגדף את חיילי צה\"ל ואת מדינת ישראל כדי להוכיח נאמנות לארץ ישראל. גם שליטת הרבנים לא לרוחי, והדרת הנשים היא חשכת ימי הביניים. הדברים נוגדים את כל הבסיס שעליו קמה המפלגה\"."}
{"article_id": "0,7340,L-3669518,00.html", "header_title": "מזג האוויר: 3 נפצעו קל מקריסת עץ; שלג בחרמון", "full_text": "שלושה בני אדם נפצעו לפני הצהריים (יום ג') באורח קל, ואשה נוספת לקתה בחרדה, מפגיעת עץ שקרס על רכבם בכפר סבא.\n,\n\t המשופע ברוחות חזקות, הביא לקריסת עץ פיקוס גדול מתחתיתו ברחוב הרצל, בין הרחובות ויצמן והמייסדים בכפר סבא. העץ הגדול נפל על הכביש בעוצמה. מנפילת העץ נפגעו שתי מכוניות שחנו בשולי הכביש, וכן רכב נוסע ובו שלושה אנשים. שלושתם נפצעו באורח קל מאוד, בעיקר משריטות, ואשה נוספת שהיתה ברכב לקתה בחרדה. הם הצליחו לחלץ את עצמם מהרכב ולא נזקקו לטיפול רפואי.\nבעקבות קריסת העץ נסגר הרחוב לתנועה, ושוטרים הגיעו למקום והחלו לכוון את כלי הרכב לנתיבים חלופיים. במקביל החלו פעולות לסילוק העץ מהמקום. תושב הרחוב, וילי ליבנת,  מספר כי \"העץ קרס וכיסה את הרכבים שהיו על הכביש. מדובר בעצי פיקוס עתיקים הנטועים לאורך רחוב הרצל\".\nשלמה אוברמן מחברת \"מטאו טק\" מסביר כי \"בכל הארץ נושבות רוחות דרום מערביות-מערביות מאוד חזקות. באזור המרכז הן מגיעות ל-50 עד 80 קמ\"ש.\nלצורך המחשה, זאת עוצמת רוח שמי שלא כבד במיוחד, בהחלט יכול להרגיש. לא מדובר בהוריקן, אבל בהחלט רוח חזקה שיכולה לעקור עצים. הרוחות יימשכו עד מחר בבוקר. כרגע יש בעיקר אובך, אבל הגשם ילך ויתחזק בשעות אחר הצהריים, וילווה בברד ובסופות רעמים\".\n\"זה לא יום נעים להסתובב בו בחוץ - יש רוחות חזקות, אובך וקר - אבל לא צריך להגזים: צאו מהבית, תשפיעו ומיד לאחר מכן תחזרו לפוך\".\nויש גם מי שייהנה מהחורף שנזכר להגיע: גולשי הסקי למשל. שלג החל לרדת הבוקר באתר החרמון, אם כי בשלב זה יישאר אתר הגלישה סגור למבקרים, בשל סופת שלגים שצפויה להתחולל היום - כך נמסר מהנהלת האתר. השלג צפוי להמשיך ולרדת גם מחר, וייתכן שבעקבות זאת תיפתח לראשונה השנה עונת הסקי."}
{"article_id": "0,7340,L-3638036,00.html", "header_title": "חשש לחיי אדם: נדחתה הצעדה באום אל-פאחם", "full_text": "בתום הערכת מצב שהתקיימה הבוקר (יום א') במחוז הצפוני של המשטרה, הוחלט לדחות את תהלוכת אנשי הימין שתוכננה להתקיים מחר באום אל-פאחם. במשטרה התקבל בימים האחרונים מידע מודיעיני, על צפי להפרות סדר קשות, וחשש לחיי אדם בשל שימוש בנשק בידי קיצונים ערבים.\nקצין בכיר במשטרה אמר ל-ynet כי על רקע המידע, הוחלט לדחות את הצעדה ולקיים בעוד שבועיים הערכת מצב נוספת ובה יוחלט על מועד אחר. בין השיקולים שייבחנו יהיו הבחירות הקרובות לכנסת, שכן פוליטיקאים מנסים לעשות רון פוליטי מהתהלוכה. כמו כן, תיבחן התהלוכה על רקע הרגיעה בעזה, והחגים הקרובים - חנוכה וחג המולד. \"הפרות סדר הן דבר שאפשר להתמודד עימו אך כאשר הצפי מדבר על פגיעה בנפש נכון היה לבטל בעיתוי הזה את התהלוכה\", אמר הקצין.\nהבוקר התכנס בעיריית אום אל-פחם פורום של ראשי רשויות מן האזור, ובעיר קיבלו את ההודעה על החלטת המשטרה בשמחה רבה. \"זו החלטה נבונה. אני מקווה שההחלטה תוביל לביטול של התהלוכה ולא רק לדחייתה\", אמר ממלא מקום ראש עירית אום אל-פחאם, עו\"ד מוסטפא סוהיל.\nבתגובה להחלטה, אמר בן-גביר ל-ynet: \"זהו ביזיון לשלטון החוק, היום הוכח סופית כי המשטרה לא שולטת באום אל-פאחם. אנחנו מבינים שדיכטר החליט לדחות את הצעדה משיקולים פוליטיים בפריימריז של קדימה\". בן-גביר: \"אנחנו מתכוונים לפנות לבית המשפט ולבקש שיעצור את השר דיכטר ומפכ\"ל המשטרה, רב-ניצב דודי כהן, בגין בזיון בית המשפט\".\nבחודש אוקטובר\nאת הצעדה, בעקבות עתירתם של פעילי הימין הקיצוני ברוך מרזל ואיתמר בן-גביר. המשטרה הסכימה לקיים את התהלוכה במסלול סמוך, ולא במרכז העיר. השב\"כ הביע חשש שאפילו צעדה במסלול סמוך תגרום להתלהטות יצרים, לא רק באום אל-פאחם, אלא גם במקומות נוספים בארץ. במהלך הדיון העיר השופט אדמונד לוי לנציגי הפרקליטות: \"אתם זוכרים שאום אל-פאחם זה בשטח השיפוט של מדינת ישראל\".\nביום חמישי האחרון התקיימה בלשכתו של השר לביטחון פנים אבי דיכטר הערכת מצב עם גורמי ביטחון שונים, בסיומה הוחלט להכריע רק יממה לפני מועד הצעדה המתוכנן. כעת, החליטו במשטרה כי מדובר בתהלוכה שעלולה להפוך בקלות להתלקחות שתבעיר את האזור.\nלשר לביטחון פנים הועברה עצומה עליה חתמו עשרת אלפים איש, בבקשה לבטל את התהלוכה. בנוסף, בנוסף הגיעו פניות מראשי יישובים יהודיים הסמוכים לאום אל-פאחם, אנשי עמותות שונות ותנועות שלום, שהבטיחו כי מחר תוצב בכניסות לעיר שרשרת אנושית של יהודים וערבים.\nבאום אל-פאחם סיפרו שהעירייה הוצפה בסוף השבוע בעשרות פניות אל אזרחים יהודים שביקשו לדעת כיצד אפשר לבקר ולעזור חלקם אף הבטיחו למנוע מבן-גביר ומרזל להיכנס למקום. בין הפונים היו גם אנשי עמותת \"סיכוי\" שיקיימו במהלך סוף השבוע הקרוב בשיתוף עם העירייה אירועים תיירותיים עבור המבקרים המבקשים להביע את תמיכתם בתושבים המקומיים. \"עיריית אום אל פאחם פותחת את הבתים והלבבות לכל אלו המבקשים לבוא להתארח ולברך אותנו לרגל החג\", אמר ראש העיר, שייח חאלד חמדאן, על רקע ציון אירועי חג הקורבן.\nשורה של קבוצות ביניהן מרצ, התנועה הקיבוצית, שלום עכשיו, המועצות האיזוריות מגידו ומנשה קראו למנוע את צעדת פעילי הימין. יו\"ר פורום ראשי הרשויות בואדי ערה אילן שדה אמר, \"צעדת פעילי הימין היא חומר נפץ שיכול לגרור את האיזור והמדינה כולה להתנגשויות אלימות. אסור לתת לקומץ קיצונים להרוס את יחסי האחווה שבנינו באזור\"."}
{"article_id": "0,7340,L-3668661,00.html", "header_title": "אולמרט: בעד לבני; נתניהו: היא ברחה מאחריות", "full_text": "רק יומיים לפני הבחירות שבהן יוכרע מי יחליף אותו בכס ראש הממשלה, הביע הערב (יום א') לראשונה אהוד אולמרט תמיכה פומבית במועמדת קדימה, ציפי לבני. באותו הזמן, נאמו שני המועמדים המובילים - לבני ויו\"ר הליכוד, בנימין נתניהו - בכנסי סיכום מערכת הבחירות של מפלגותיהם.\n\"לא אפתיע אם אומר שאני תומך בקדימה ומקווה שציפי לבני תיבחר לראשות הממשלה\", אמר אולמרט בכנס ועידת המכביה ה-18 לישראל, שבוע אחרי ש\nשהוא \"תומך במפלגה שבראשה עומדת אשה\".\n\"אני מנצל את ההזדמנות וחשבתי שיהיה ראוי להגיד במי ראש הממשלה תומך בבחירות. ציפי לבני היא מועמדת שיכולה להנהיג את מדינת ישראל. יש בה רגישות ותבונה\", הוסיף אולמרט.\nראש הממשלה ויו\"ר קדימה הקודם רמז כי שר הביטחון אהוד ברק ויו\"ר האופוזיציה נתניהו כבר כשלו.\n\"אני מכיר את כל המתמודדים מכל המפלגות. התנסיתי בפוליטיקה הרבה שנים. ניתנה הזדמנות למועמדים האחרים והם לא עמדו במבחן\", אמר.\nממש במקביל, דיברה לבני בכנס בחירות מסכם של קדימה בתל-אביב, כשלצדה בכירי המפלגה ובאולם מאות פעילים וצעירים רבים. לדבריה, \"קדימה כבר הוכיחה משהו, עוד לפני התוצאות: שגם בימים קשים, גם בימים של יאוש, גם במאבק על קיום, מותר לחלום ולהחליף יאוש בתקווה. הוכחנו שביטחון לא שייך לימין, ושלום לא שייך לשמאל\".\nלבני הוסיפה כי \"המאבק הוא צמוד, אבל הניצחון בהישג יד, במרחק נגיעה. אני יודעת את זה מההתלהבות שלכם כאן, מאנשים שניגשים אלי ברחוב, מילדים שניגשים אלי עם דגלים, ומסתכלים בעיניים גדולות\".\nבכנס הנעילה של הליכוד באולם שמחות במפרץ חיפה, השתתפו כ-500 פעילים - בהם ראשי הרשויות של הליכוד ו\"כוכבי\" הרשימה לכנסת: משה (בוגי) יעלון, בני בגין, אסף חפץ, עוזי דיין ואחרים.\nנתניהו הדגיש שאם ייבחר ישאף לקואליציה רחבה כל הניתן, ולא יסתפק במפלגות הימין: \"קודם כל אצרף את המחנה הלאומי, אבל זה לא יספיק. אנחנו עומדים מול איראן, חמאס וחיזבאללה, מול משבר עולמי ענק שלא היה כמוהו ובגלל זה חייבים לאחד את כל החלקים בעם\".\nנתניהו תקף את ההחלטה\nבהשקעה של מאות מיליונים. \"זו החלטה שאומרת הכל, ומסבירה את הכישלון הנורא של הממשלה.\nמה שאנחנו צריכים זה ראש ממשלה חדש, לא בית ראש ממשלה חדש\". הוא אף תקף את לבני על היעדרותה מישיבת הממשלה בעת ההצבעה: \"לבני ברחה ממנהיגות, ברחה מאחריות\".\nבהמשך התייחס ל\nהיום\n\t בדרום ותהה: \"איפה ההרתעה, איפה התגובה הקשה שהם הבטיחו? קסאמים, טילים, ומה התגובה - קול דממה דקה\".\nגם בגין תקף: \"הבטיחו לנו יוני שלום ברחבי הנגב. במקום זאת, מיליון נפש נכנסו לטווח הטילים, באדיבותה של קדימה. לבני, מחמת קושי, מוגבלות וחוסר רצון, אינה מכירה במציאות, אינה מכירה בטעותה ומתכוונת להמשיך במדיניות הבריחה\". בפרפראזה על דברי אביו – התייחס בני בגין למזג האוויר הצפוי ביום הבחירות, ואמר כי הוא מצפה לגשם של פתקי מחל, \"טיפה ועוד טיפה, ופתק ועוד פתק\"."}
{"article_id": "0,7340,L-3669270,00.html", "header_title": "רגע האמת כבר כאן: ישראל הולכת לקלפי", "full_text": "1,050 ימים לאחר הבחירות הקודמות - ובפעם השלישית בתשע שנים - החלו ב-7:00 הבוקר (יום ג') 5,278,985\nלקבוע את הרכב הכנסת ה-18. לרשות הבוחרים עומדות 9,263 קלפיות. בתום מערכת בחירות לחוצה, רובה בצל המלחמה בדרום, בכל המפלגות מגייסים את כל הכוחות למאבק על כל פתק ופתק - לפני הרגעים בהם יתפרץ המתח הגדול, עם פרסום תוצאות המדגמים ב-22:00.\nכשעה לאחר השעה הרשמית של פתיחת הקלפיות הגיעו לוועדת הבחירות המרכזית דיווחים על קלפיות שטרם נפתחו: בצפת לא נפתחו 78 קלפיות מתוך 140, בכינרת - 15 מ-140, בעמק-יזרעאל 250 מ-500 קלפיות, בעכו - שתיים מ-600 ובחיפה - התעכבה פתיחתן של שלוש מתוך 400 הקלפיות.\nואיחורים של חברי ועדות הקלפי היו בין הגורמים לעיכוב בפתיחת הקלפיות.\n\"בעזרת השם ננצח\", אמר יו\"ר\nבנימין נתניהו, בביקורו אמש בכותל המערבי בירושלים, לצד משפחתו. רעייתו שרה הביעה ביטחון והוסיפה: \"אנחנו הולכים לנצח בשביל עם ישראל\". אך אם לשפוט לפי התנהלות לשכת נתניהו, הלחץ רב. אתמול, למשל, שונה לוח הזמנים בתזזיתיות. היום יצביע נתניהו בירושלים, ואחר כך ייצא לסיור בדרום.\nצילום: רויטרס, עטר אופק, אלי מנדלבאום\nמשיחות עם גורמים שונים בליכוד נראה כי הזחיחות התחלפה - עם צמצום הפער מקדימה - בדאגה מפני תוצאות הבחירות. \"התחושה היא שזה קרב צמוד מאוד. נקווה לטוב\", אמרו במפלגה.\n\"גם אם ננצח, וזה יהיה בהפרש קטן - מנדט או שניים - יהיה קשה מאוד לנהל ככה מדינה\".\nלדברי יו\"ר מטה יום הבחירות בליכוד, ח\"כ רובי ריבלין, \"אנחנו עושים מה שאנחנו יכולים במסגרת התקציב המצומצם. יש לנו ברחבי הארץ אלפי מתנדבים, השאלה היא מה המוטיבציה שלהם - כמה זמן הם יוכלו לשהות באזורי הקלפיות. הארגון של קדימה הוא כולו אנשים בשכר - ואני בטוח שהמוטיבציה של אנשי הליכוד תנצח\".\n(צילום: AP)\nיו\"ר\n, השרה לבני, הוסיפה לשדר אמש אופטימיות ואמרה ל-ynet: \"אני יודעת שאנחנו ננצח, כי זה מה שנכון וזה מה שיקרה.\nאני יודעת את זה, אני מרגישה את זה. אני מרגישה את זה בציבור הרחב, אני רואה את זה בסקרים ובכל מקום\".\nלבני, שתצביע בבוקר בתל-אביב, התייחסה לחשש כי הגשמים יבריחו את המצביעים מהקלפיות ואמרה: \"באמריקה אנשים יצאו בטמפרטורה שמתחת לאפס, ואני מצפה שזה מה שיקרה כאן. גשם לא אמור להפחיד אנשים שקובעים את גורלם\". לכל מקרה, בסוף השבוע קנו בקדימה 10,000 מטריות אותן חילקו במטות.\n(צילום: AP)\nבמפלגת השלטון שמקווה להישאר כזו, יתמקדו גם הם במערך הסעות מתוגבר, כדי לוודא שהתומכים הברורים יגיעו לשלשל את הפתק. ראש מטה יום הבכירות, אבי דיכטר, הבטיח כי \"המפלגה ערוכה והאווירה בשטח טובה. אני מתרשם שיש סיכוי גבוה לניצחון\". בלילה יתכנסו בכיר קדימה במלון דייויד אינטרקונטיננטל בתל-אביב.\nכדי להמריץ את מצביעי מפלגת\n, מטה הארגון בראשות השר יצחק הרצוג יוודא שהפעילים מתקשרים לתומכים המובהקים - ועם זאת, הפעילות מוגבלת יחסית, בשל קשיים תקציביים. בשבועות האחרונים התמקד המאמץ בהשבתם לחיק המפלגה של התומכים הוותיקים ש\"רעו בשדות זרים\".\n(צילום: AP)\nחלק מהבכירים יסיירו בקלפיות, אולם בהשוואה לעבר מספר הסיורים מצומצם יחסית - שכן אלו נמצאו כחסרי תועלת של ממש. גם בקדימה, אגב, הגיעו למסקנה דומה.\nהיו\"ר אהוד ברק, שיצביע בתל-אביב, יבקר בצהריים במטה הארגון ומול המצלמות יטלפן למצביעים.\nאביגדור ליברמן, יו\"ר\n, יצביע בבוקר במקום מגוריו שבנוקדים, בהמשך ייצא לסיור בדרום, ומשם יחזור למרכז. בשעות הערב ישהה בבית עם משפחתו. אמש\n- ושם הסכים לומר רק את סיסמתו השנויה במחלוקת: \"יש לנו מסר אחד - בלי נאמנות אין אזרחות\".\nח\"כ סטס מיסז'ניקוב מישראל ביתנו אמר ל-ynet כי כ-500 פעילים יתפרסו מחר ועוד עשרות יתקשרו למצביעים פוטנציאליים החל מ-9:00. דני אילון, השגריר לשעבר בוושינגטון, אמון על תדרוך העיתונאים הזרים. \"מבחינתי זה ניסיון חדש ומאוד מרגש\", אמר אילון על ההיערכות ליום הבחירות.\n(צילום: גיל יוחנן)\nמנהיגה הרוחני של\nהרב עובדיה יוסף, והיו\"ר אלי ישי, יתפללו שחרית בביתו של הרב בירושלים, ומשם ייצאו להצביע יחד בשכונת קרית משה. יתר חברי הכנסת של המפלגה חילקו ביניהם אחריות על אזורים שונים בארץ. במקביל, 500 מערכות טלמרקטינג ידאגו להגיע לכל המצביעים הפוטנציאליים של המפלגה, ולהזכיר לו לצאת ולהצביע. שתי מערכות שונות של מחשבים יעקבו אחרי המצביעים, יסמנו את אלה שטרם יצאו אל הקלפיות והללו יזכו לתזכורת אישית מיוחדת.\nהטלפונים של 180 אלף מצביעים פוטנציאלים של\nירטטו עם קבלת SMS וטלפונים מהמתנדבים, ואולי גם מאורי אורבך המוקלט. הם \"יחשפו\" סקרים פנימיים של הליכוד לפיהם ניצחון נתניהו מובטח - וההכרעה היא על הרכב הממשלה.\n\"חברי הכנסת הדתיים בליכוד לא ממוקמים במקום שיביא אותם לממשלה, והאיחוד הלאומי יתקשה לשבת בכל ממשלה שתקום\", נכתב בדף המסרים. בתום יום של סיורים בכל הארץ, מועמדי המפלגה יתכנסו בערב לצפייה משותפת במדגמי הטלוויזיה בישיבת בני עקיבא בגבעת שמואל.\nהדריכות ב\nגדולה במיוחד, בשל\nושיבוצו בקלפי באום אל-פאחם. אבל יש גם קולות לקושש: מאות מתנדבים טלפונים יופעלו, ויוצבו דוכני הסברה במוקדי תמיכה מרכזיים מ-2006. אחרי שקיבל את ברכת הדרך הרב חיים קנייבסקי, ממנהיגי הזרם הליטאי, היו\"ר יעקב כץ (כצל'ה) יסייר בעיקר ביהודה ושומרון, וב-22:00 יצפה עם המועמדים האחרים בירושלים במדגמים.\nמלבד חברי הכנסת שיחרשו את הארץ, ודגש שיושם על מערך ההסעות - כדי שלתומכים ברשימות לא יהיה מקום לתירוצים - ב\nבונים על שיחת טלפון מפתיעה. אחרי הקרע בין ח\"כ מאיר פרוש לחסידות גור, בראשות יו\"ר המפלגה יעקב ליצמן, דווקא פרוש ביקש בהקלטה מאלפי תומכים להצביע \"גם אם יש בלבם טרוניות\". כך, הם מקווים, ישתכנעו המאוכזבים.\nפעילי\nמתכוונים לתת \"פוש\" אחרון של שכנוע תומכי קדימה והעבודה להצביע למרצ, תחת הסיסמה \"חוזרים הביתה\". בערב יתכנסו ראשי המפלגה באולם צוותא בתל אביב, כדי לצפות בתוצאות המדגמים.\nיו\"ר\n, ח\"כ מוחמד ברכה, יפתח את היום ב-6:00 בשיחות טלפון לכל ראשי הסניפים, בהן יאחל הצלחה, ויעודד אותם לצאת ולהביא את המצביעים לקלפיות. ראשי המפלגה יבקרו בסניפים, ובעת סגירת הקלפיות - במטה המרכזי בנצרת.\n\"האווירה בהחלט טובה\", סיכם יו\"ר מטה ההסברה של\n, ח\"כ אחמד טיבי, בערב שלפני. חברי הכנסת צפויים להסתובב בין הקלפיות, ופעילים יסיעו אנשים למוקדי ההצבעה נוכח הסערה הצפויה. המשטרה מצדה תיערך בכוחות מתוגברים, בצירים ובצמתים המובילים לאום אל-פאחם לקראת הצבתו של פעיל הימין, ברוך מרזל, כמזכיר קלפי בעיר - שם כבר הודיעו התושבים כי לא יאפשרו לו להיכנס.\nב\nהרבה יותר רגועים. עבורם, היום כולו הוא סימן שאלה גדול, בתקווה להפתעה יוצאת דופן. היו\"ר, גיל קופטש, לא מוטרד מהגשם. אחרי סיבוב ברים שערך אמש, הוא מתכנן להצביע היום ליד ביתו, ומשם לעלות צפונה, לחופשה רגועה - הרחק מקלחת הבחירות, יחד עם רעייתו ובנו."}
{"article_id": "0,7340,L-3614683,00.html", "header_title": "ניצחון בעליון למרזל: יצעד עם דגל באום אל-פחם", "full_text": "פעילי ימין קיצוני יוכלו לקיים תהלוכת דגלים באום אל-פחם - כך אישר היום (ד') בית משפט העליון. על פי ההחלטה, התהלוכה באום אל-פחם תתקיים לאחר הבחירות לרשויות המקומיות, שיתקיימו ב-11 בנובמבר.\nבית המשפט דן בעתירתם של ברוך מרזל ואיתמר בן-גביר, שביקשו לערוך את התהלוכה באום אל-פחם. השופטים\nקיבלו את החלטתם, לאחר שהמשטרה הסכימה לעריכת המצעד במסלול אחר ולא במרכז העיר.\nלאחר הדיון אמר בן גביר ל-ynet: \"אנחנו מאוד מרוצים מההחלטה. בית המשפט אמר בצורה מפורשת שחייבים לתת לאנשי הימין את אותן זכויות של אנשי השמאל. אנחנו בעוד כמה שבועות נצעד בתוך העיר אום אל-פחם עם דגלים, כדי להעביר לכולם שמדינת ישראל שלנו\". מרזל הוסיף: \"זכינו בניצחון גדול. אום אל-פחם היא בתוך שטח המדינה ונוכל להניף דגלים גם שם\".\nמנגד, בעיר הערבית יצאו נגד ההחלטה. ראש עיריית אום אל-פחם, השייח' האשם עבד אל-רחמן, אמר: \"מספיק מה שקרה בעכו ומה שקרה ב-2000. לעשות שלום לוקח הרבה זמן, אך מלחמה עושים בדקה. חפשו דרך לחיות ולא דרך איך לטרפד את החיים.\nעבד אל-רחמן הוסיף: \"אני פונה לכל אדם שיכול לעצור את ההתגרות הזאת. אני גם פונה לאנשי הימין ומזמין אותם לאום אל פחם. בואו לכאן בצורה ספונטנית, תרבותית. בואו ותבקרו, אני אלווה אתכם, אך אל תתגרו. ככה לא בונים\nעתיד ולא בונים חיים\". תושבים בעיר הוסיפו: \"הקטסטרופה כבר בדרך, זה לא טוב ולא בריא\".\nמי שעוד מתנגד לקיום המצעד הוא יו\"ר בל\"ד, ח\"כ ג'מאל זחאלקה, אמר כי בג\"ץ נתן הכשר לפרובוקציה גזענית. \"גזענות היא מעשה פלילי שכרוך בעונש, ולא צורה של חופש ביטוי. עצם ההחלטה נותנת לגיטימציה לעמדות גזעניות של יורשי כהנא, שהוצאו מחוץ לחוק. אנו נממש זכותנו להגן על אום אל-פחם בפני גזענים ופאשיסטים\"."}
{"article_id": "0,7340,L-3637962,00.html", "header_title": "נעצרו מפגיני ימין קיצוני מול בית תא\"ל תיבון", "full_text": "המשטרה עיכבה לחקירה הלילה (יום א') את איש הימין הקיצוני נועם פדרמן ועוד שישה מפגינים, בחשד שהפרו את הסדר מול ביתו של מפקד אוגדת יהודה ושומרון, תת-אלוף נועם תיבון, בצפון תל-אביב.\nאנשי הימין הגיעו כמו בשבוע שעבר אל מול ביתו. בשלב מסוים, החלו להפר את הסדר והתעמתו עם שכניו של תיבון. שוטרי תחנת תל-אביב צפון הוזעקו למקום ועיכבו לחקירה שבעה מפגינים. שלושה מתוכם - נועם פדרמן ושניים נוספים - שוחררו בערבות בתנאי הרחקה מביתו. ארבע נערות שסירבו לשתף פעולה נעצרו והבוקר יובאו לבית המשפט לנוער לדיון בפני שופט.\nבתגובה אמר פדרמן ל-ynet: \"נועם תיבון הוא מפלצת אדם. אדם שכבוד שופט בית משפט מחוזי הגדיר אותו כאחד מאנשי סדום שהתעמר בלוט ובבני משפחתו, ואשר בית המשפט גם קבע שהפר אמנות בינלאומיות של פגיעה בילדים. נמשיך ונציק לו כמו שהוא הציק לנו\".\nלפני שבוע עוכבה לחקירה\n,\n\t אלישבע, בשעה שהפגינה מול ביתו של תיבון. במקביל, עוכבו לחקירה איילה בן גביר וארבע בנות שהפגינו מול ביתו של אלוף פיקוד מרכז, גדי שמני. מלבד שמני ותיבון, המפגינים ניצבו מול ביתו של המשנה לפרקליט המדינה, שי ניצן, ומול בית ראש המחלקה היהודית בשב\"כ, שאותם הגדירו \"ראשי הגירוש וההתנכלות בחברון\"."}
{"article_id": "0,7340,L-3665293,00.html", "header_title": "רה\"מ: אצביע בעד מפלגה שבראשה עומדת אשה", "full_text": "בעוד שהיא מנהלת מאבק להגדלת בסיס התמיכה בקרב נשים, קיבלה אתמול (יום א') יו\"ר קדימה, ציפי לבני, חיזוק מפתיע למועמדותה בבחירות לכנסת דווקא מגבר - ראש הממשלה אהוד אולמרט.\nבמהלך ישיבת הממשלה הפתיע אולמרט את השרים ואמר כי \"אין בכוונתי להצביע בבחירות האלה עבור מפלגה שבראשה עומד גבר, אלא בעד מפלגה שבראשה עומדת אשה\". ראש הממשלה הבהיר כי אין לו דבר נגד מפלגות שבראשן עומדים גברים, אולם הוא תומך במועמדותה של לבני.\nבשבועות האחרונים האשימו בכירים בקדימה את ראש הממשלה כי הוא פועל נגד מפלגתו ומסייע ליו\"ר הליכוד, ח\"כ בנימין נתניהו, להיבחר. בקדימה זעמו, בין היתר, על הזמנתו של נתניהו\nשערך ראש הממשלה עם סיום מבצע \"עופרת יצוקה\" בהשתתפותם של מנהיגי אירופה. בנוסף, התבטא אולמרט בתקופה האחרונה כמה פעמים בשבחו של נתניהו ומשך אליו את חצי הביקורת."}
{"article_id": "0,7340,L-3668396,00.html", "header_title": "הממשלה אישרה 650 מיליון לבניית מעון רה\"מ", "full_text": "במהלך השנה הקרובה צפוי להסתיים התכנון של מעון ראש הממשלה והמשרדים הסמוכים לו, בקומפלקס שייבנה מול משרד החוץ בקריית הממשלה בירושלים. על פי התוכנית, מדובר ב\"מבנה חללי\", שחציו ייועד לראש הממשלה ומשפחתו וחציו למשרדים המשרתים אותו. לא ברור עדיין מה מועד הסיום של הפרויקט, שדבר קיומו נחשף בשבוע שעבר ב\"ידיעות אחרונות\".\nבהצעת ההחלטה שהוגשה לממשלה על ידי משרד ראש הממשלה, נטען בין היתר כי מעון ראש הממשלה והמשרדים הסמוכים ישרתו צורך קיים בהקמת \"קומפלקס לאומי\", הכולל את בית המשפט העליון, את הכנסת ואת הסמל של הרשות המבצעת. ההשקעה הכספית סך 650 מיליון שקל תתפרס על פני 20 שנה.\nבהצעה נטען שהמעון והמשרדים נועד לפתור מצוקות קשות של צוות ראש הממשלה, ולאפשר לו לתפקד גם בעת חירום. כמו כן נטען שהדבר יוזיל עלויות של שכירת מבנים המשמשים היום כמשרדים, עלויות אבטחה כבדות בתנועה של שיירת ראש הממשלה בין לשכתו שברחוב קפלן 3 לבין המעון הרשמי ברחוב בלפור שבשכונת רחביה, וימנע מטרד מתושבי השכונה שבה נמצא המעון כתוצאה מחסימות התנועה.\nלאחר ההצבעה, אמרה ל-ynet שרת החינוך: \"בסכום הזה יכולתי לשפץ את כל בתי הספר הזקוקים לשיפוץ בישראל. זאת השקעה לא ראויה,\nלדברי תמיר, \"בסדרי העדיפויות של הממשלה היו צריכים להיות בתי הספר הזקוקים לשיפוץ בכל הארץ. עם כל הכבוד לצורך בהפגנת 'פנים אחרות' למעון ראש ממשלה שמארח מנהיגים, יש לי תוכנית שהגשתי והעלות שלה בין 650 ל-700 מיליון שקל לשיפוץ כל מוסדות החינוך הדורשים זאת. הממשלה צריכה ללכת במצב הכלכלי הנוכחי לדברים שהם יותר חברתיים. הממשלה צריכה ללכת היום למקום שבו היא פוגשת את האזרח ולא היכן שהיא פוגשת את עצמה, ואני אומרת זאת בזהירות כי ראש הממשלה הנוכחי לא ייהנה כנראה מהמעון הרשמי שייבנה בכסף הזה\".\nגם שר האוצר בר-און התנגד למיזם הראוותני. על פי\n,\n\t אין בתקציב המדינה מספיק כסף לעניין, משום שבניית המיזם אינה מופיעה כלל בתקציב. כמו כן טען בר-און שבעת הכלכלית הזו, המדינה צריכה להקצות אפיקיה למשרדי הממשלה הזקוקים לכסף לא פחות.\nשרת החוץ ציפי לבני לא השתתפה בהצבעה היום בממשלה. מקורביה הסבירו כי היתה \"כוונת מכוון\" מאחורי ההחלטה לא להשתתף בהצבעה, בשל האפשרות שהיא עצמה תכהן כראש ממשלה: \"היא אינה רוצה להיחשד בניגוד עניינים, ולכן לא הצביעה בעד או נגד\"."}
{"article_id": "0,7340,L-3669316,00.html", "header_title": "הפוסקים: \"לצאת מהישיבות - לסייע בבחירות\"", "full_text": "הדריכות לקראת הבחירות מגיעה לשיאה, ורבני הציבור החרדי נרתמים למערכה: מנהיג ש\"ס הרב עובדיה יוסף ומנהיג הציבור הליטאי הרב יוסף שלום אלישיב פסקו כי על תלמידי הישיבות והאברכים לצאת ממוסדות הלימוד ולסייע למפלגות החרדיות, גם אם הדבר כרוך בביטול תורה. הרב אלישיב הסביר כי פסיקתו מבוססת על עמדת החזון איש בסוגיה, והרב עובדיה אף הזהיר כי מי שלא יתגייס לטובת מפלגתו - ייענש.\nלכינוס המרכזי שקיימה יהדות התורה בהשתתפות רבנים ואדמו\"רים מובילים הגיע גם \"פוסק הדור\",\nהרב יוסף שלום אלישיב, אך לא נשא דברים. קודם לכן המתין בחדר צדדי, ושם נשאל על ידי אחד הפעילים האם מותר לבקש מהאברכים לצאת מבית המדרש ולפעול למען המפלגה על חשבון לימוד תורה. \"ודאי וודאי\", השיב הרב אלישיב, \"החזון איש הרי אמר אז גם כן שצריך לצאת. המצב היום הרבה יותר גרוע ממה שהיה אז\"."}
{"article_id": "0,7340,L-3669315,00.html", "header_title": "מפת הבחירות: הכרטיס שלך לקלפי של השכן", "full_text": "כמה כסף היינו מוכנים לתת בשביל להיות זבוב על הקיר מעל הקלפי המקומית שלנו? להציץ למעטפה של השכנה, לראות למי הצביע אבנר מהמכולת, לתפוס את יו\"ר ועד הבית הנצי משלשל לקלפי פתק לשמאל? גולשים רבים כבר נכנסו\nוגילו כיצד הצביעה סביבתם הקרובה (וגם זו שלא). רבים מהם לא הופתעו.\nנדב רוזנצוויג, בן 22 מקיבוץ דגניה ב', סבור שלא היו הפתעות מבחינת קולות חברי התנועה הקיבוצית. \"רוב מוחלט של קיבוצניקים הצביע כמובן למפלגת הבית - העבודה\", הוא אמר. \"הקיבוץ היחיד שכן הצליח להפתיע אותי היה דווקא קבוצת כנרת - שם היה יחסית הרבה קולות לימין. מוזר, זה לא מתאים להם\".\nהוא מסרב לקבל את האפשרות שתושבי ראשון לציון, כמו כל עיר אחרת בארץ, מייצגים את המגמה הכוללת. \"הם לא מייצגים שום מגמה, הבחירה שלהם כולה לפי מצב הרוח של הציבור. בסופו של דבר כל הממשלות האלו לא שרדו בגלל שבחרו בהם על בסיס עדרי ולא על בסיס אידיאולוגי. אותם מצביעים יצביעו היום בעד מועמד מסוים אבל עוד חודשיים יבוא רועה צאן חדש שיוביל את העדר למקום אחר, ואז נלך שוב פעם לבחירות. בבחירות האלו רועה הצאן הנבחר הוא ליברמן\".\nסמירה, תושבת היישוב ג'דיידה-מכר שבצפון, נכנסה אף היא למפה כדי לראות כיצד התפלגו קולות תושבי האזור.\n\"התוצאות לא הפתיעו. בסופו של דבר ההצבעות מתבססת המון על מסורת. הכפר שלנו, שרובו מוסלמי ונחשב מסורתית יותר קיצוני בדעותיו, הצביע כמו תמיד לרע\"ם-תע\"ל\", הסבירה.\n\"בכפר יאסיף, שמתחלק חצי-חצי בין מוסלמים לנוצרים, חד\"ש ובל\"ד יותר פופולריים. באבו סנאן יש הרבה דרוזים אז ייצוג המפלגות היהודיות יותר בולט שם כמו העבודה, קדימה ומרצ. בגול'ס, הכפר ממנו מגיע השר לשעבר סלאח טריף, יש נוכחות גבוהה למצביעי העבודה\".\nמי שאחראי על הבאת המידע החשוב הזה אליכם הביתה הוא אלי שבו מחברת מלמ, ספקית המחשוב של ועדת הבחירות המרכזית. לצורך הבחירות הקימה החברה מערך מחשוב חדש שזכה לשם המפוצץ \"מערכת דמוקרטיה\". \"הארץ חולקה ל-18 ועדות אזוריות שכל אחת מהן אחראית על כמה מאות קלפיות שנמצאות בתחומה\", הסביר שבו.\n\"בכל ועדה כזאת הצבנו מערכי מחשב, בהתאם לכמות הקלפיות שלה: החל מ-3 מחשבים בוועדות אזוריות כמו דימונה, ערד ואילת ועד 22 מחשבים במועדות כמו עכו וירושלים\". לדבריו, \"ב-22:00 כשנסגרות הקלפיות ואנשי הקלפי ממלאים את הפרוטוקול, הנתונים מתחילים לזרום לוועדות האזוריות. לאחר מספר סבבי בדיקות אנחנו מזינים את הנתונים למחשב, ולאט לאט מתחילים לראות את התמונה המלאה.\n\"החל מ-22:30 אנחנו מתחילים להעביר את הנתונים לתקשורת. אנחנו מעבירים להם נתונים מעודכנים לפי שעה בשלוש רמות שונות - מהרמה הקטנה של קלפי בודדת, דרך רמת היישוב ואחר כך ברמה הארצית ברמות שונות מהרמה הקטנה ביותר רמת הקלפי - אחר כך רמה של יישוב, ואחר כך ברמה הארצית\".\nאבל את התוצאות הרשמיות נקבל רק יומיים לאחר מכן, עם ספירת המעטפות הכפולות. \"ביום חמישי מוסיפים את קולות החיילים, נציגויות בחו\"ל, בתי סוהר ובתי חולים. רק אז, בעזרת השם, נעלה לכנסת עם התוצאות הרשמיות של מערכת הבחירות לכנסת ה-18\".\nכאן ב-ynet תקבלו עדכונים שוטפים: לראשונה בישראל, כל נתוני ספירת הקולות, יוזנו ישירות למפה אינטראקטיבית שמאפשרת לכם לראות כיצד הצביעו בכל יישוב ובכל שכונה במדינה. איך עושים זאת? רשמו את שם היישוב ולחצו GO. אפשרות אחרת: הגדילו את המפה באמצעות העזרים משמאל (לחיצה על הסימן +) והגיעו ליישוב המבוקש. לחיצה על היישוב תציג את תוצאות הבחירות בשנה שבחרתם (למשל 2003). כדי לבדוק איך הצביעו באותו איזור בבחירות האחרות (2006) יש ללחוץ בראש המפה על 2006. צבע היישוב ישתנה בהתאם למפלגה שקיבלה את מירב הקולות באותה שנה."}
{"article_id": "0,7340,L-3669226,00.html", "header_title": "ליברמן טמן פתק בכותל; ש\"ס: זה פתטי", "full_text": "אחרי שפתח חזית מול המפלגות החרדיות, בחר האיש שממקד את מירב האש הפוליטית - יו\"ר ישראל ביתנו, אביגדור ליברמן - לבקר בערב שלפני יום הבחירות הגורלי דווקא בכותל המערבי בירושלים, שם הטמין פתק בלי מעטפה.\nעל ליברמן פשט הערב (יום ב') צבא של עיתונאים וסקרנים שביקשו לשמוע את דבריו. כשנשאל מהן ציפיותיו השיב בחיוך: \"הציפיות שלי זה להגיע לקיר\". הוא הדגיש כי \"יש לי רק מסר אחד - בלי נאמנות אין אזרחות\".\nצילום: אלי מנדלבאום. סטילס: גיל יוחנן\nעיתונאים זרים שאלו את האיש המסקרן ביותר מבחינתם במערכת הבחירות של 2009, מדוע היה חשוב עבורו לבקר בכותל. לכך ענה באנגלית: \"זו מסורת יהודית\".\nבתנועת ש\"ס הגיבו בזעם לביקור. \"אנו מציעים שהפתק שיטמין ליברמן בין אבני הכותל יכלול בקשת מחילה וסליחה על רצונו לפתוח חנויות חזיר ולמסד את ברית הזוגיות. כנראה הניסיון הבא להסיר את תוכניותיו האנטי-דתיות ואנטי-יהודיות יכלול חבישת כיפה או מגבעת. מדובר בביקור בשריד בית מקדשנו ולא במגרש הטניס, זהו ביקור פתטי\", נמסר מהמפלגה החרדית.\nגם יתר מועמדי המפלגות הבולטות ערכו היום\n.\n\t יו\"ר מפלגת העבודה, אהוד ברק, נטע עץ בקיבוץ הולדתו משמר השרון ואמר כי \"בוחרים מכל המפלגות פונים אליי ואומרים לי שהם רוצים שאהיה שר הביטחון. אני אומר לכם, שאם מפלגת העבודה לא תהיה עם 20 מנדטים או קרובה לשם, אני לא אוכל להיות שר ביטחון\".\nיושב ראש הליכוד, בנימין נתניהו, מנסה להספיק לסייר בכמה שיותר סניפי ליכוד בכמה שפחות זמן. בצהריים\n,\n\t אך זה אמר שיציבע דווקא לעבודה.\n\"נפגשתי איתו כמה וכמה פעמים בחודשים האחרונים, כולל היום, ואמרתי לו מה שאני אומר גם לציבור: אני מתכוון לנצח מחר ולהקים ממשלת אחדות רחבה ככל האפשר\", הדגיש נתניהו.\nלבני נטעה עץ ב\"יער קדימה\" שליד להבים בנגב, ואמרה: \"הבאתי את עץ הזית לנטוע אותו כאן, עם כל הסמליות של המילה. אנחנו לא מוכנים לחיות במדינה שבה שלום ועץ זית צריכים להיות מילים גסות. כל בעל זכות בחירה מוכרח לצאת מחר בכל מזג אויר ולקבוע את גורלו, אנחנו נתרגם את זה אחר כך לעשייה לטובת מדינת ישראל כולה\", הבטיחה."}
{"article_id": "0,7340,L-3669297,00.html", "header_title": "טסים כל הדרך מהקלפי", "full_text": "צילום: חגי דקל, עריכה: נדב בן סימון"}
{"article_id": "0,7340,L-3664969,00.html", "header_title": "לבני קורצת לנשים, ובצדק: רוב הקולות הצפים", "full_text": "קשה להגיד שלא שמנו לב לכך שבראש מפלגת קדימה עומדת אשה, אבל משום מה רק בשבוע האחרון - זמן קצר לפני מועד הבחירות -\n.\n\t חלק יאמרו שמדובר בתגובה לתשדירי התעמולה של הליכוד, שתקפו את לבני על הצבעתה נגד שורת חוקים למען נשים. אחרים יגידו שמדובר בהתעוררות מאוחרת. מה שבטוח - המאבק על הקול הנשי לא הגיע יש מאין.\nלפי מכון המחקר של רפי סמית, שעורך סקרי רצף יומיומיים, כשני שלישים מבין המצביעים שטרם החליטו הם נשים. בעוד שבקרב נשים כ-16 אחוז טרם גיבשו החלטה, בקרב הגברים כ-11.5 אחוז לא החליטו. ובעוד ש-80 עד 90 אחוזים מקרב הגברים מתכוונים להצביע, בקרב הנשים אומרות כעת פחות מ-80 אחוז שיבואו לקלפי. במכון המחקר גילו כי נשים נוטות לראות עצמן יותר כבעלות השקפה של מרכז-שמאל. באופן כללי, הקולות הצפים מאופיינים בקהל נשי יותר, מבוגר יותר, חילוני יותר ומשכיל יותר.\nמנהלת מכון דחף, ד\"ר מינה צמח – במקרה גם אישה – מסרבת להתרגש. \"ביחס להתפלגות האוכלוסייה, שבה 51% נשים, הממצאים לא משמעותיים. מדובר בהבדלים מאוד קטנים שנמצאים בטווח טעות הדגימה. זה לא שנשים מתעניינות פחות בפוליטיקה. הבחירות הן בנפשנו, הרי גם נשים שולחות את הילדים לצבא. נכון שבעבר הפער היה יותר משמעותי, אבל עם השנים רואים יותר ויותר נשים מעורבות ופעילות פוליטית. עם שחרור האישה חלה התקדמות גם בנושא הזה. אני לא חוקרת מגדר, אבל אישה - שמעצם מהותה יותר אינטליגנטית ויותר חושבת - בסופו של דבר גם יותר מתלבטת\".\nדווקא את השרה לשעבר, שולמית אלוני, אחת מפורצות הדרך עבור חברות כנסת, הנתונים לא מפתיעים: \"אני לא חושבת שנשים מתעניינות פחות בפוליטיקה, אבל כשהארץ שטופה בהיסטריה של מלחמה, רצח וגזענות, אז\nהנשים מתקפלות. אנחנו עסוקים כל הזמן בין השלושה שרוצים להיות ראש ממשלה, ושאין שום הבדל בין השקפת עולמם. במערכת הבחירות הזו יש יותר פאשיזם מאשר דאגה לאזרח. אף אחד לא מתעניין במערכת הזכויות של איש, אישה וילד\".\nאלוני מברכת על הייצוג העולה של נשים בכנסת, אך מבהירה כי התחום עדיין טעון שיפור. \"חברות הכנסת יותר פעילות ויעילות מהקולגות הגברים. הן, להבדיל מהם, לא עסוקות כל היום במעמדן ולא נוסעות במחלקה ראשונה\".\nלבני אמנם לא זוכה לטנא ברכות מאלוני, ובכל זאת היא אומרת עליה: \"היא החכמה מבין השלושה. היא היחידה שיודעת לשאול שאולות וגם להקשיב. זה לא קשור להיותה אישה, אלא לזה שהיא משפטנית. זה איוולת להגיד שאין לה ניסיון. איזה ניסיון יש למופז מלבד להרוג?\".\nפרופ' תמר אלאור מהמחלקה לסוציולוגיה ואנתרופולוגיה באוניברסיטה העברית מסכימה עם הקביעה שנשים נוטות הרבה פעמים להיות מהוססות יותר, ולהתבטא באופן פחות אסרטיבי ונחרץ. \"הן משאירות לעצמן זמן למחשבה ולהעמקה עד ליום הדין, אבל זה לא מעיד על עניין פחוּת משל הגברים. נהפוך הוא, סדר היום הפוליטי בישראל כל-כך מוגדר על ידי אמות מידה גבריות, שהדבר מעורר אי נחת אצל נשים שכן רוצות השפעה, שכן רוצות לשנות. זה משהו שקיים בקרב כל מיעוט, כולל ערבים, מזרחים ודתיים. יש דחיפות בהולה יותר להתערב בסדר היום הפוליטי כדי לשנות אותו\".\nאם כן, למה נשים לא נוהרות לכנסת? לדברי אלאור לנשים יש פחות עניין להיכנס לפוליטיקה שהיא \"שדה זר, שאין בו נחת גדולה לנשים. שפת הפוליטיקה מדירה את הנשים, אבל דווקא בגלל הסיבה הזאת חשוב שנשים יכנסו לכנסת וישנו אותה מבפנים. רק כך יש סיכוי שהדברים ייראו אחרת\".\nההתנהלות האמביוולנטית של לבני לגבי נשיותה מוכרת לה. \"מאוד אופייני לנשים שנמצאות בשדות גבריים לא להתייחס לצד הנשי, תוך הישענות על עניינים פמיניסטיים לאורך הדרך\", היא אומרת. \"אצל שלי יחימוביץ' וזהבה גלאון - עצם היותן נשים הפכה לחלק אינטגרלי מהקריירה שלהן,\nאבל אצל לבני זה לא כך. הביוגרפיה שלה היא כזאת שסביר להניח שהיא עשתה מה שעשתה בלי לשים לב לכך שהיא בחורה. אבל עכשיו, כשהיא הגיעה לאזורים מעוטי אוכלוסין כמו ראש רשימת מפלגה מרכזית בארץ, היא לא יכולה להתעלם מהעובדה שאחרים מתייחסים אליה ככזו - מישהו יביא לה את זה לפנים. הסלוגן 'חלשה בביטחון' מהווה פנייה ישירה לעצם העובדה שהיא אישה. אז לבני לוקחת את זה לטובתה ונותנת על כך את הדעת\".\nאלאור אומרת כי דווקא מועמדותה של אישה כמו לבני מקצינה את הדילמה שבפניה ניצבות הנשים בבחירות הנוכחיות, והיא האם לתמוך בלבני למרות שאינה פועלת באופן פמיניסטי מובהק. \"קשה לי להאמין שהניסיונות האחרונים של לבני לקרוץ לקולות הנשיים יתנו את אותותיהן, אבל אין לי ספק שגם אם לבני לא התנהגה לאורך הקריירה שלה כפמיניסטית, עצם היותה אישה כבר מעורר משהו אצל נשים. אני יודעת שזה עובד עליי, כמישהי שלא חשבה מעולם להצביע למפלגה כמו קדימה\"."}
{"article_id": "0,7340,L-3669062,00.html", "header_title": "יובל רבין הופיע עם נתניהו: אצביע עבודה", "full_text": "זה זמן מה שיו\"ר הליכוד, בנימין נתניהו, מקיים פגישות עם יובל רבין, בנו של ראש הממשלה המנוח אשר נרצח במהלך כהונתו. היום (ב'), ערב הבחירות לכנסת ה-18, הניבו הפגישות הללו הזדמנות צילום משותפת - אבל לא ממש את ההצהרה שבליכוד קיוו לשמוע.\nבמסיבת עיתונאים בתל-אביב, דיברו השניים על הצורך בממשלת אחדות לאומית. \"מטרת הפגישה היא לא להביע תמיכה במפלגה זו או אחרת, ומר נתניהו יודע שאני לא אצביע ליכוד\", הכריז רבין. לשאלה מה כן יצביע, השיב: עבודה.\nנתניהו סיפר על היכרותו עם בנו של יצחק רבין ז\"ל: \"נפגשתי איתו כמה וכמה פעמים בחודשים האחרונים, כולל היום, ואמרתי לו מה שאני אומר גם לציבור: אני מתכוון לנצח מחר ולהקים ממשלת אחדות רחבה ככל האפשר עם כל המפלגות הציוניות, כדי להדוף את הסכנות הקיומיות לישראל. עוצמות האיומים שבאים מאיראן וגם בשל הצורך להגן על מקומות העבודה - אי אפשר להגן עליהם ללא ממשלת אחדות רחבה, וחזקה\".\nרבין אמר: \"זה בדיוק הדבר שבאתי לשמוע\". כאשר החל רבין לדבר התפרץ לעברו יו\"ר צעירי מרצ, אורי זכי, ואמר לו: \"אבא שלך היה מתבייש בך, כל מחנה השלום הישראלי מתבייש בך. זו בושה וחרפה\". לאחר שהוצא זכי מהמקום, אמר נתניהו: \"זו דוגמה לגישה שממשיכה לפלג את העם במקום לאחד את העם. הגישה שלנו היא הפוכה: אין לנו לוקסוס עכשיו למחלוקות וריבים. איראן והחמאס בשער... \". עליו ועל יובל רבין אמר: \"היתה בינינו פעם תהום והיא כבר אינה קיימת בנינו\".\nרבין גם הסביר מדוע נפגש עם נתניהו: \"מטרת הפגישה הזו היא לא להביע תמיכה במפלגה כזו או אחרת. מר נתניהו יודע שלא אצביע ליכוד. לא זו המטרה. השאלה היא מה היא המפה הפוליטית שתהיה מחרתים בבוקר ומה יעשו אותה. אני לא רואה אופציה לממשלת מרכז-שמאל חזקה.\nכן יש אופציה לממשלת ימין חזקה, וההתחייבות של נתניהו לפני כל עם ישראל להקים ממשלת אחדות לאור כל האתגרים, ולאור כל הקשיים הצפויים. אלה הדברים שהובילו אותי לפני 4-5 חודשים להתחיל לדבר עם נתניהו, ואלה הדברים שבעדם אני נמצא כאן היום - בעד ממשלת אחדות לאומית. יהיה מי שינצח ויוביל אותה: אבל ההתחייבות היא מאוד מחייבת\".\nלאחר מסיבת העיתונאים, התייחס רבין לדבריו של פעיל מרצ: \"ברור שלא נעים לשמוע את הדברים האלה. ברור לי שזו החלטה לא קלה שתגרור אחריה ביקורת קשה, אך אני חושב שמטרתי הושגה. נאמרו דברים מאוד ברורים... אני חושב שאחת הבעיות שלנו בעשור האחרון זו אי היציבות השלטונית. גם ההחלטה שלי למי להצביע נובעת מהשיקול הזה: חייבים להחזיר למצב של שני גושים ולא שברירי מפלגות אופנתיות שבאות ונעלמות\".\nגורמים בליכוד טענו כי למסיבת העיתונאים יש חשיבות, למרות שרבין הביעה דווקא תמיכה בברק. \"המסר שביבי רוצה להעביר הוא איחוד ולא פילוג, ואין דבר טוב יותר מצילום עם רבין כדי לסמל אחדות בעם\", אמרו הגורמים. \"זה סוג של סגירת מעגל. יש אזרחים שעדיין יש להם מישקעים בעניין שבין נתניהו למשפחת רבין, ואם הם נותרו - אז הם סולקו עכשיו\".\nטרם מסיבת העיתונאים צלצלה יו\"ר הכנסת דליה איציק (קדימה) אל רבין כדי לבדוק לפשר קיומה, ושאלה אותו האם בכוונתו להצהיר כי יצביע לנתניהו. כשהשיב לשלילה - התרצתה איציק. בתחילת מערכת הבחירות מתח יובל רבין ביקורת על השמאל הישראלי, והביע הזדהות עם כמה ממסריו של יו\"ר הליכוד. אך כאמור, מחר בקלפי הוא מבטיח לתת את קולו לאהוד ברק."}
{"article_id": "0,7340,L-3662183,00.html", "header_title": "לבני לנשים: הצביעו, השלטון לא שייך לגנרלים", "full_text": "אמרה היום (ב') שרת החוץ, ציפי לבני, לבאות כנס שדולת הנשים בלשכת עורכי הדין, שנערך בתל אביב. לבני אמרה לנשים הנוכחות כי ההשפעה בידיהן וקראה להן לצאת ולהצביע. בכנס השתתפו גם המתמודדים מולה - יו\"ר האופוזיציה בנימין נתניהו ושר הביטחון אהוד ברק.\nהשרה אמרה כי מודאגת מכך שרוב מי שאינו מתכוון להצביע הן נשים, והפצירה בנשות ישראל לממש את זכותן הדמוקרטית. \"כל מקום יכול להיות ריאלי אם תצאו מהבית כדי להכניס עוד נשים המייצגות את האידיאולוגיה שלכן ונותנות ביטוי לנשים\", אמרה. \"השאלה כמה נשים יהיו במפלגות - תלויה בהצבעה שלכן\".\nהיא סיפרה כי בחודשים האחרונים - מאז הפריימריז - נשים רבות עוצרות אותה ברחוב, חלקן עם שביס, אחרות בחוף הים, שאמרו לה כי היא נותנת להם כוח. במהלך דבריה חשפה מה עמד מאחורי אי-הצלחתה להקים קואליציה. \"אמרו לי שש\"ס לא תוכל לתמוך בי נוכח התעקשותי למנות לבית הדין הרבני שני דיינים מן הציבור הלאומי\"\nנתניהו פרש בכנס את משנתו לשוויון מגדרי: \"זאת השקעה משתלמת, שאני מתכוון להשקיע החל מ-2010, בתנאי שנרכיב ממשלה\". הוא הבטיח כי ממשלה בראשותו תקים ועדת שרים שתבחן אפשרות להקמת מנגנונים לאכיפת שוויון בשכר, אכיפת חוקי עבודה, טיפול במסורבות גט וטיפול באלימות כלפי נשים. כן ציין שיפעל למען ייצוג רחב יותר של נשים בכנסת.\nבמקביל, אמר נתניהו כי ממשלה בראשותו תביא ל\"פתרון הדרגתי בשאלת ההכרה בהוצאות לצורכי גידול ילדים - זאת בין היתר באמצעות מימון מעוני יום וצהרונים על ידי המדינה\". לדבריו, מהלך כזה ישחרר הרבה נשים שהיו רוצות להגדיל את מעורבותן בשוק העבודה ואינן יכולות לעשות כן.\nגם שר הביטחון ברק הבטיח שמפלגתו תבטיח שוויון בשכר. בעניין הרחבת ייצוג נשים בכנסת אמר כי: \"יש סיכוי גדול שבראשותה של קואליציה שתוקם יעמדו נשים\".\nהשאיפה, לדבריו, היא המודל הסקנדינבי שבו שיעור הנשים והגברים בפרלמנט כמעט זהה, היות ולכל מפלגה ייצוג של לפחות 45% לכל אחד מהמינים.\n\"אני סבור שקידום נשים דורש תנופה ומאמץ, בלי התנצלות וגמגום. לא מדובר בחסד, אלא ביותר ממחצית האוכלוסיה\", אמר. \"אם תהיינה יותר נשים שתפרצנה את תקרת הזכוכית, נהיה חברה יותר סולידרית, קשובה ויעילה\".\nעל שילוב נשים בצה\"ל אמר: \"קורה דבר מרגש בו נשים נחשפות לתחומים שהיו מיועדים לגברים בלבד. הייתה אפילו מ\"פ מפקדה שנכנסה לפעילות מבצעית במהלך עופרת יצוקה, ואנחנו אחת המדינות היחידות שלה טייסת קרב\"."}
{"article_id": "0,7340,L-3669150,00.html", "header_title": "ברק: מתחת ל-20 מנדטים, לא אהיה שר ביטחון", "full_text": "פחות מיממה לפני פתיחת הקלפיות, ממשיכים הפוליטיקאים בסיורים בשטח כדי לבקש מכל מי שנקרה בדרכם: הצביעו לנו. יושב ראש העבודה, שר הביטחון אהוד ברק, אמר אחר הצהריים (יום ב') כי לא יוכל להמשיך בתפקידו, אם מפלגתו לא תקבל כ-20 מנדטים.\nברק נטע עץ בקיבוץ משמר השרון ואמר כי \"אי-אפשר לטעות בתחושת החום והאהבה שאני מקבל. בוחרים מכל המפלגות פונים אליי ואומרים לי שהם רוצים שאהיה שר הביטחון. אני אומר לכם, שאם מפלגת העבודה לא תהיה עם 20 מנדטים או קרובה לשם, אני לא אוכל להיות שר ביטחון\".\nיושב ראש הליכוד, בנימין נתניהו, מנסה להספיק לסייר בכמה שיותר סניפי ליכוד בכמה שפחות זמן. הוא ביטל את הסיור שתוכנן בדרום ובמקומו ביקר בסניפי הליכוד ברמת-גן ובהרצליה. יושב ראש סניף רמת-גן ומועמד הליכוד לכנסת, כרמל שאמה, אמר כי \"נתניהו ביקר אצלנו ובדק את ההיערכות ליום הבחירות. הוא ביקש לבחון כיצד אנחנו ערוכים לגשם הצפוי. הוא ביקש שנעשה מאמץ אחרון כדי להבטיח את נצחונו ואמר: תדאגו שמספר 30 ברשימת הליכוד יהיה מחר חבר כנסת\".\nלבני נטעה עץ ב\"יער קדימה\" שליד להבים בנגב, ואמרה: \"הבאתי את עץ הזית לנטוע אותו כאן, עם כל הסמליות של המילה. אנחנו לא מוכנים לחיות במדינה שבה שלום ועץ זית צריכים להיות מילים גסות. כל בעל זכות בחירה מוכרח לצאת מחר בכל מזג אויר ולקבוע את גורלו, אנחנו נתרגם את זה אחר כך לעשייה לטובת מדינת ישראל כולה\", הבטיחה.\nבקדימה ממשיכים לשמור על אופטימיות, ומאמינים שהמומנטום נוטה לכיוונם. גם שם מנסים למשוך מצביעים מתוך הגוש - בדגש על העבודה ומרצ - עם הסיסמא: \"רק ציפי תנצח את ביבי\". היעד העיקרי: נשים וצעירים, משם מגיעה מאסת המתלבטים הגדולה. בשעות הבוקר קיימה המפלגה \"אירוע המרצה\" עם אנשי שטח. הצמרת עורכת שיחות מרתוניות עם רכזי שטח ואזרחים המזוהים כמתלבטים.\nמוקדם יותר ניסה נתניהו לגייס את יובל רבין, בנו של ראש הממשלה המנוח אשר נרצח במהלך כהונתו. השניים\n,\n\t אך בליכוד לא השיגו את ההצהרה לה קיוו. במסיבת עיתונאים בתל-אביב, דיברו השניים על הצורך בממשלת אחדות לאומית. \"מטרת הפגישה היא לא להביע תמיכה במפלגה זו או אחרת, ומר נתניהו יודע שאני לא אצביע ליכוד\", הכריז רבין. לשאלה מה כן יצביע, השיב: עבודה.\nנתניהו סיפר על היכרותו עם בנו של יצחק רבין ז\"ל: \"נפגשתי איתו כמה וכמה פעמים בחודשים האחרונים, כולל היום,\nואמרתי לו מה שאני אומר גם לציבור: אני מתכוון לנצח מחר ולהקים ממשלת אחדות רחבה ככל האפשר עם כל המפלגות הציוניות, כדי להדוף את הסכנות הקיומיות לישראל\".\nיושב ראש ישראל ביתנו, אביגדור ליברמן, מתכנן הערב ביקור בכותל המערבי. \"המטה נכנס לישורת האחרונה\", סיפר ראש מטה הבחירות, עוזי לנדאו. \"ניפגש עם הפעילים במטות השונים, נתבונן ברשימות ונבדוק שכל התוכניות מיושמות. אנחנו מקווים שגל האהדה שאנחנו מרגישים יגיע לשיאו, ויחד עם זאת חוששים משאננות\"."}
{"article_id": "0,7340,L-3664120,00.html", "header_title": "פמיניזם אינסטנט", "full_text": "המצוקה - ואולי זו ההארה \"אפסו סיכויי להיות ראש ממשלה\" - משגרת את יושבת ראש מפלגת השלטון להופעות ולראיונות בתנופה שטרם ידעה כמוה. מרוב התלהבות, ציפיטפוט מוצאת בעצמה כוחות חדשים וגם צדדים חדשים.\nאין סיבה לפליאה, ככה זה במאבקי בחירה מרים. כשהאדמה הפוליטית בוערת מתחת לרגליים, לפעמים קופץ לו מעצמו הסעיף הסקטוריאלי. את שאול מופז ואת עמיר פרץ תקף בזמנם השד העדתי. ללבני זה קרה עם\nנכון, כל אחד מהאישים החל פתאום לרכוב על סוס אותו לא פגש מעולם, אפילו לא כסוס נדנדה, אבל יש מצבים בחיים שבהם אין ברירה. בחוץ אורבת מפלצת, וקוראים לה אופוזיציה.\nנשים, בניגוד לגברים, לא \"מורחות\" שעות נוספות,\nלבני החדשה. רוב הנשים אולי לא מורחות, אבל יש אחת שמנסה. ולא יעזור לה. מעט מדי, מאוחר מדי ובבת אחת מדי, גילתה לבני את נשיותה הפוליטית. מעמד האשה (וזו זכותה) אף פעם לא כיכב באג'נדה שלה. לא צריך להיות מבריק, אלא מספיק להיות תשדיר ליכוד כדי לזהות את הבטן הרכה הזו ולהכות בה.\nהמבוכה מסתדרת יופי גם בלי אויבים מבחוץ: ניסוחיה של האידיאולוגית עצמה חושפים את הפמיניזם-אינסטנט שלה במערומיו. \"הגעתי למסקנה שאנחנו יותר ענייניות. אולי מפני שאנחנו גם אמהות\", ניתחה לבני בראיון עיתונאי. פמיניסטית אותנטית הייתה מעדיפה לתלות את עצמה לפני שתתלה את עניינותה המקצועית או האינטלקטואלית בעובדה שהיא אמא. אמא'לה.\nלמען האמת, אפשר להבין אותה. השוביניזם והמאצ'ואיזם שממליכים כאן מלכים, ודאי בתקופות מלחמה, דחקו את שרת החוץ לפינה. לבני יכולה לצעוק עד מחר, שבישיבות עם אולמרט וברק היא לא עושה קפה (בדקתי. היא אכן לא עושה). בדעת הקהל הישראלית, הביטחוניסטית, המקסימום שאשה יכולה לעשות כשהתותחים רועמים הוא לא להפריע. כך שלבני לא סתם בחרה לשחק לפתע על המגרש המגדרי. היא הולכה לשם, כמעט גורשה, ממגרש המסדרים.\nאלא שהתפנית הנשית ממלכדת. לא רק שאינה נראית פיתרון, אלא היא עצמה בעיה. הפמיניסטיות לא הולכות למות על זה, אבל הסקטוריאליוּת היא\nהנשק של החלשים - ושל החלשות. לא של ראשי ממשלות. מי שאוהב לקחת דוגמה תמידית מארצות הברית מוזמן להיזכר בקמפיין הטרי של הנשיא ברק אובמה, שבו הצד השחור הוצנע ככל האפשר.\nמה לעשות, ישראל אינה גרמניה. ודאי לא איסלנד. העניין הנשי כאן הוא להיט קטן. אם עליו מתלבשת הגברת, היא באמת לא תגיע רחוק. מצד שני, אם זה מנחם אותה, גם הצד הגברי-גברי שלנו, מברק ועד ביבי, דרך ליברמן ובחזרה, ממש לא מציאה. אבל אנחנו מזמן לא מחפשים מציאות. כולה ראש ממשלה."}
{"article_id": "0,7340,L-3668156,00.html", "header_title": "בר-און מתנגד להקמת \"הבית הלבן הישראלי\"", "full_text": "הנימוקים להקמת המעון החדש הם כי הפרויקט יפתור שורה של בעיות המונעות, בין היתר, אירוח נאות של ראשי מדינות. כמו כן טוענים במשרד ראש הממשלה כי עלויות התפעול של המבנה הישן ברחוב קפלן אינן מוצדקות, וכי הריחוק בין מעון ראש הממשלה למשרדו בירושלים, גורם להפרעות קשות לתנועה בעת מעבר שיירת ראש הממשלה בעיר.\nנימוק נוסף להקמת המיזם הוא שמעון ראש הממשלה ברחביה פוגע מאוד בחיי השגרה של התושבים בשכונה וברחובות הסמוכים.\nעוד טוענים במשרד אולמרט כי המעון החדש יאפשר לראש הממשלה וצוותו פעילות נוחה יותר בשעת חירום. התקציב, נכתב בהצעת ההחלטה, ייפרש על פני 20 שנה."}
{"article_id": "0,7340,L-3672675,00.html", "header_title": "קדימה לליברמן: מסכימים איתך ב-90 אחוז", "full_text": "השר חיים רמון הודיע בצהריים (יום ב') בפגישה עם יו\"ר צוות המשא-ומתן של ישראל ביתנו, ח\"כ סטס מיסז'ניקוב, כי קדימה מקבלת את מסמך העקרונות שהציגה ישראל ביתנו בסוף השבוע, ומסכימה לדרישות בנושאים שפורטו.\nבמסמך של קדימה נאמר בהקשר לחובת הנאמנות של ליברמן כי \"בישראל, כבית לאומי לעם היהודי, לא יינתן ביטוי לאומי למיעוטים לאומיים. לפיכך, המדינה תבטיח העדפה ברורה לחיילים משוחררים ששירתו בצה\"ל ולמי ששירתו שירות אחר ותרמו לביטחון המדינה\".\nבהמשך נטען כי \"קדימה תפעל להרחבת פעולות 'מנהלת השירות הלאומי-אזרחי' על פי העיקרון, שכל צעיר אזרח ישראל חייב לתרום למדינה ולחברה, שבהן הוא חי, באמצעות שירות צבאי, לאומי או אזרחי מוכר על ידי המדינה\".\nששלחו אנשי ישראל ביתנו לציפי לבני ולבנימין נתניהו ביום שישי, הוצגו חמישה סעיפים החשובים למפלגתו של ליברמן במסגרת קווי היסוד הקואליציוניים: המפלגה דורשת להפיל את שלטון החמאס;\nלהגיש את הצעת חוק האזרחות לכנסת ובין היתר - חוק נאמנות - אזרחות; לנסח הצעת חוק ממשלתית תוך שלושה חודשים בנוגע לשיטת הממשל; להקים קבינט חירום לקליטת עלייה - ועוד דרישות בנושא דת ומדינה, כמו ברית הזוגיות.\nבקדימה אומרים, כי חלק מהנושאים שהציגה ישראל ביתנו מופיעים במצע שלהם, ואילו לגבי האחרים - יושבת ראש המפלגה, ציפי לבני, התייחסה אליהם בנאומים פומביים במהלך קמפיין הבחירות. רמון אמר ל-ynet: \"אנחנו לא פתחנו במשא ומתן. אנחנו מתייחסים למסמך שלהם על סמך מצע קדימה והעמדות שלבני הביעה בעבר. כמעט 90 אחוז מהעמדות של ישראל ביתנו במסמך תואמות לשלנו. גם בנושא הנאמנות, בכל מה שקשור לשירות לאומי - יש הסכמה. לא קבענו עמדה לגבי חקיקת חוק נאמנות - ולכן אנחנו לא מגיבים. זה נושא לא פשוט, ויש לדון בזה במסגרת של ועדה\".\nבקדימה כתבו בתגובה לדרישת ישראל ביתנו: \"הממשלה בהנהגת קדימה תיאבק בנחישות בארגוני הטרור, במסייעים להם ובמממנים אותם, ותפעל באופן אקטיבי, בכל מקום ובכל זמן, כדי לסכל, לשבש ולמנוע פיגועי טרור נגד אזרחי ישראל ויהודי העולם\".\nעל שלוש הדרישות האחרות כתבו: \"קדימה מאמינה, שרק שינוי שיטת המימשל באופן שיבטיח יציבות ומשילות, יאפשר ניהול תקין ונכון של המדינה על-ידי ממשלה בעלת ראייה לטווח ארוך, על פי שיקולי טובת המדינה בלבד; ממשלת קדימה תפעל לאפשר גיור בהיקף רחב ומשמעותי,\nשיענה לכל מי שיבקש להתגייר, וזאת מתוך מאור פנים ואהבת הגר, ובכפוף להנחיות ההלכתיות של הרבנות הראשית בישראל; קדימה רואה בפעולה נחושה ובמאמץ רצוף להעלאת עולים רבים ארצה מכל תפוצות הגולה חובה וצורך לאומי ראשונים במעלה\".\nבקדימה מקווים לפורר את גוש מפלגות הימין, שהחליטו להמליץ על נתניהו כמועמד להרכבת הממשלה. בכירים במפלגה אמרו בימים האחרונים: \"אנחנו לא בטוחים שליברמן ימליץ על ביבי, ולכן צריך לעשות הכל כדי לוודא שהוא לא יעשה זאת\". בישראל ביתנו אומרים כי הם מעודדים מהתשובה החיובית של קדימה, וממתינים כעת לתשובות מהליכוד."}
{"article_id": "0,7340,L-2884023,00.html", "header_title": "מעון חדש לראש הממשלה - בנוסח הבית הלבן", "full_text": "משרד ראש הממשלה אישר אתמול (ד') תוכנית גרנדיוזית להעברת משרד ראש הממשלה ומעונו הרשמי למשכן חדש, עשוי כולו זכוכית משוריינת.\nהמבנה החדש אמור להיבנות בשדרת הלאום בירושלים, שבה מרוכזים משרדי הממשלה החדשים. לידי \"ידיעות אחרונות\" הגיעה תוכנית המבנה, שתיכנן האדריכל\n\"הפרויקט המתוכנן משלים את הפיתוח הייצוגי לאורך שדרת הלאום\", אומר גבי שוחט, מנהל נכסי הדיור הממשלתי. \"הוא אמור לתת מענה הן לפן הייצוגי טקסי והן לפן הפונקציונלי, תוך הקרנת צניעות וענווה\". לדבריו, \"ביצוע הפרויקט יאפשר להעביר משרדי מטה לשטח שיתפנה במקום שבו ניצב כיום משרד ראש הממשלה, ויפתור גם את בעיית המטרד שגורם כיום מעון ראש הממשלה ברחביה\".\nאמש הוצגה התוכנית לראשונה בפני מנכ\"ל משרד ראש הממשלה, אביגדור יצחקי, והוא אישר את ביצועה. לדברי יצחקי, \"מדובר באחת התוכניות היפות שראיתי בחיי. זהו חלק מפרויקט שמסמל את הרשות השופטת, המחוקקת והמבצעת בירושלים\".\n\"היום אנחנו פשוט מתביישים לקבל ראשי מדינות במשרד ראש הממשלה ובמעונו הרשמי\", אומר יצחקי, \"במיוחד אחרי שאנחנו מבקרים בעולם ומתקבלים במקומות מרהיבים ביופיים. משרד ראש הממשלה ומעונו חייבים להיות ייצוגיים ויפים. המבנים הנוכחיים, שעוצבו בסוף שנות ה-50, לא נותנים מענה נדרש ומהווים מגבלה תדמיתית. מדינת ישראל מהווה שחקן מרכזי בזירה הבינלאומית, ואנו נדרשים להתעדכן ולהתחדש על מנת להתאים את עצמנו לשינויי הזמן, הטכנולוגיה והצרכים\".\nהמבנה החדש יתפרס על שטח של אלפי מטרים רבועים. הגג שלו יהיה בצורת אוהל ענקי משולש, שעליו ייחרטו המילים \"הכניסיני תחת כנפך\". הבניין עצמו יהיה בצורת ביצה עגולה, שמשולשי זכוכית גדולים יוצאי ממנה. עלות הפרויקט מוערכת במאות מיליוני שקלים. לדברי האדריכל, \"הבניין החדש יהווה את תמצית מימד הבירתיות שבלב ירושלים המערבית\".\nהמבנה יכלול את לשכת ראש הממשלה, חדרי מנוחה לשרים, רחבת טקסים ממלכתית, חדר קבלת פנים עצום מימדים לקבלת אורחים ואח\"מים, לובי ענקי, אולם אירועים משולב בחצר אירועים, אולם עיתונות ומרכז תקשורת, קפיטריה וחדר כושר לעובדים, מטבח בכל קומה וחניה תת קרקעית ל-200 מכוניות.\nמעון ראש הממשלה, שיהיה חלק מהמבנה, יכלול חמישה חדרי שינה, חדרי אירוח וחצר פרטית. המעון ייבנה כשגבו אל המשרד והוא פתוח לכיוון מערב כדי לאפשר פרטיות מקסימלית לבני משפחת ראש הממשלה.\nהפן הביטחוני יבוא לידי ביטוי בקירות תמך, בכניסות ויציאות חשאיות, בגגות ממוגנים, במקלטים סודיים, בזכוכיות משוריינות ועוד."}
{"article_id": "0,7340,L-3671222,00.html", "header_title": "הבית היהודי: ממשלה עם קדימה בראשות נתניהו", "full_text": "לאחר שנועד עם ראשי ש\"ס, ישראל ביתנו והאיחוד הלאומי, יו\"ר הליכוד בנימין נתניהו נפגש הבוקר (שישי) עם נציגי מפלגת הבית היהודי, שזכתה לשלושה מנדטים בבחירות שנערכו השבוע. יו\"ר המפלגה, פרופ' דניאל הרשקוביץ, והנבחרים שישבו לצדו\n- זבולון אורלב ואורי אורבך, הודיעו כבר בפתח הישיבה כי ימליצו עליו בפני הנשיא - כפי שהבטיחו במהלך מערכת הבחירות.\nח\"כ אורלב סיפר ל-ynet כי \"נתניהו הבהיר לנו כי נהיה חלק בכל ממשלה שיקים.\nאמרנו לנתניהו שאנחנו מעוניינים שגם קדימה תיקח חלק בממשלה הבאה - בראשות נתניהו, זאת מתוך דאגה למדינת ישראל וליציבות הממשלה לאורך זמן וככל שיוסכם על קווי יסוד שעולים בקנה אחד - או לכל הפחות לא עומדים בסתירה לעקרונות המצע של הבית היהודי\".\nאורלב סיפר כי נתניהו השיב שכפי שאמר גם ערב הבחירות - גם הוא מעוניין בממשלה רחבה ככל שאפשר.\nפרופ' הרשקוביץ אמר כי הפגישה היתה מצוינת: \"אמינות היא חלק מדרכינו ולכן נמליץ על נתניהו. את דרישותינו נעלה במסגרת המו\"מ הקואליציוני\".\nיש לציין כי גם בפגישה זו המשיכה לשכת נתניהו במגמה המסתמנת בימים האחרונים - הרחקת ומידור התקשורת מכל פעולותיו של יו\"ר הליכוד. צלמי כלי התקשורת השונים לא הורשו - כבשאר הפגישות - לצלם בפתח הפגישה ונתניהו או ראשי הבית היהודי לא מסרו הצהרה משותפת בפתח הישיבה. גם בישיבת הסיעה שהתקיימה השבוע נמנע נתניהו מלמסור הצהרה לתקשורת בפתח הישיבה.\nבליכוד התאכזבו אמש לגלות כי\nלא יוסיפו להם מנדטים - וכי קדימה תהיה הסיעה הגדולה ביותר בכנסת. ברקע לפגישה עם הבית היהודי עמדה אפשרות לא ממש מבוטלת על פיה ינסה נתניהו להוביל לאיחוד בין סיעת הליכוד לסיעת הבית היהודי, על מנת להפוך לסיעה הגדולה ביותר בכנסת.\nגורמים בבית היהודי אישרו השבוע ל-ynet כי גורמים בליכוד פנו אליהם\nבצורה לא רישמית ובדקו אפשרות לאיחוד. עם זאת, הבהירו כי מוקדם מידי לדון בכך. \"מדובר בביצה שטרם נולדה\", הגיבו בבית היהודי.\nבתוך כך, פרסמה ישראל ביתנו את רשימת הדרישות שלה להצטרפות לממשלה. המפלגה דורשת להפיל את שלטון החמאס, להגיש את הצעת חוק האזרחות לכנסת ובין היתר - חוק נאמנות - אזרחות. לנסח הצעת חוק ממשלתית תנוסח תוך שלושה חודשים בנוגע לשיטת הממשל, להקים קבינט חירום לקליטת עלייה ועוד דרישות בנושא דת ומדינה."}
{"article_id": "0,7340,L-3672540,00.html", "header_title": "הנשיא פרס: איענה לרחשי העם, לא אכפה דבר", "full_text": "נשיא המדינה, שמעון פרס, דוחה היום (ב') את האפשרות שילחץ על יו\"ר קדימה, ציפי לבני, ועל יו\"ר הליכוד, בנימין נתניהו, לכונן ממשלת אחדות. כשנשאל על כך, השיב: \"בדעתי להיענות לרחשי העם, והעם לא אמר לכפות משהו. העם אמר לי להתחשב בתוצאות הבחירות ביושר ולפי החוק ואוכל לקבל החלטה רק לאחר שאשמע את המפלגות\". פרס דיבר עם תלמידי כיתות י\"ב בבאר שבע, והצהיר שהוא תומך בשינוי שיטת הממשל.\nכשנשאל אם יכפה דבר מה על לבני או נתניהו, אמר: \"ביום רביעי בשעה שש בערב אקבל את התוצאות הרשמיות, ועד אז אני מהסס לשוחח אפילו עם עצמי על הנושא, משום שאני חושש שהעניין ידלוף לעיתונות ושלא כהלכה\".\nהוא הצהיר כי \"שיטת הבחירות פוגעת במפלגות הגדולות ומעודדת את הקטנות, וכתוצאה מכך יש ריבוי מפלגות - דבר שיוצר מיקוח וסחר מכר המוריד את ערך הפוליטיקה בעיני הציבור. אני בעד שינוי שיטת הבחירות. לדעתי כולם רוצים לשנות את השיטה. שיטת הבחירות בישראל מענישה כל מפלגה גדולה\".\nהוא נתן כדוגמה את שיטת הבחירות בגרמניה, שם אחוז החסימה גבוה מאשר בארץ, ורמז גם על שיטת הבחירות בארה\"ב כאפשרות טובה. \"אחת האפשרויות היא לעבור משיטת בחירות ארציות לאזוריות, כמו גם העלאת אחוז החסימה. בארץ אנו עומדים על 2 אחוזים, כאשר בגרמניה אחוז החסימה הוא 5. אם נגיע למצב של 5 אחוזים, מצבנו ייטב\".\nלדברי פרס, דמוקרטיה אפשר ליישם גם בלי ריבוי של מפלגות קטנות. \"אפשר לייצג את כל הדעות גם תחת מפלגת גג, ולכן אני בעד שינוי שיטת הבחירות\".\nפרס, יוזכר, הפסיד על חודו של פחות מאחוז לבנימין נתניהו, כאשר שונתה שיטת הבחירות לשיטה הישירה, שבה נבחר ראש ממשלה בפתק שני."}
{"article_id": "0,7340,L-3669253,00.html", "header_title": "לכבוד הגשם: המפלגות מגייסות מכוניות ומטריות", "full_text": "אומנם קשה לחזות הלילה (יום ג') את תוצאות הבחירות, אך לפחות דבר אחד ידוע: גשם עומד לרדת. במקרה שבו אכן יחליט החורף להלום דווקא ביום הבחירות, התכוננו המפלגות, גדולות עד קטנות, למלחמה באיתני הטבע.\nיו\"ר מטה יום הבחירות של הליכוד, ח\"כ ראובן ריבלין, סיפר כי \"לא מדובר רק בגשם, אלא גם ברוחות. אנחנו ערוכים מבחינת היסעים. אין אדם שיבקש הסעה ולא יהיה לנו פתרון. הזמנו 30 אלף שכמיות בנוסף למטריות, כי הבנו שהמטריות עלולות לעוף ברוח\".\nיו\"ר קדימה, ציפי לבני, התייחסה לחשש שהגשמים יבריחו את המצביעים מהקלפיות. \"אני מצפה מאנשים שכשמגיע הזמן שבו הם קובעים את גורלם - שגשם לא יניס אותם. באמריקה אנשים יצאו בטמפרטורה שמתחת לאפס ואני מצפה שזה מה שיקרה כאן. גשם לא אמור להפחיד אנשים שקובעים את גורלם\".\nבמטה הבחירות של מרצ ערכו סיור מקדים בקלפיות המרכזיות בכל אזור, על-מנת לאתר מקומות מסתור במקרה שתתחולל סערה שלא תאפשר את הצבת דוכני הפעילים תחת כיפת השמיים. בנוסף לכך הכינה המפלגה מאות מטריות, שעליהן לוגו המפלגה.\nבמטה הגמלאים דווקא מעודדים. התחזיות מצביעות על גשמים רק בשעות הצהריים המאוחרות, ומצביעי המפלגה נוהגים לפקוד את הקלפי דווקא השכם בבוקר. ליתר ביטחון, המטות השונים שכרו מכוניות בכדי לסייע למצביעים בהגעה לקלפי וחזרה למקום מגוריהם. למטרה זו תגויסנה גם מכוניותיהם הפרטיות של אנשי המפלגה.\nגם בתנועה הירוקה-מימד לא מתרגשים מהגשם. \"אנחנו, בניגוד לכולם, דווקא מתפללים לגשם. מצב משק המים כה חמור שגם אם ראשי המצביעים יירטבו, הגשם חשוב יותר\", נמסר ממטה המפלגה. ערן בן ימיני, מספר 2 ברשימה, הבטיח שלמרות הגשם, ירכב על אופניים יחד עם פעילים ברמת-גן וגבעתיים ויקרא לציבור להצביע.\nמפלגת \"הירוקים\" זיהתה גם היא את הפוטנציאל השיווקי כתוצאה מהגשם הצפוי, לכן רכשה 200 מטריות בצבעי ירוק-לבן עם סמל המפלגה. באשר לשינוע המצביעים, נמסר מהמפלגה כי \"לא שכרנו בכוונת תחילה כלי רכב כשאר המפלגות האחרות, מתוך כוונה לעודד את המצביעים להגיע בדרכים סביבתיות למימוש זכותם הדמוקרטיות\".\nבישראל ביתנו נערכים לתחזיות, במיוחד ביישובי הצפון. מנכ\"לית המפלגה, פאינה קירשנבאום, סיפרה בשיחה עם ynet שגוייסו מתנדבים ממונעים, על-מנת שיוכלו לשנע כמה שיותר מצביעים לקלפי. בנוסף, נקנו מטריות גדולות, ו\"חימומיות\" למתנדבים שיסתובבו בשטח. כמעט כל הדוכנים שהיו אמורים לעמוד ברחובות הצפון בוטלו, והמאמץ העיקרי במקום יושקע בקשר טלפוני עם התומכים ותיגבור כלי הרכב.\nמזכ\"ל חד\"ש, איימן עודה, אמר כי מפלגתו תשתדל להביא מצביעים לקלפי כמה שיותר מוקדם, כדי להימנע ממזג האוויר הסוער. גם פעילים של רע\"מ-תע\"ל יסיעו אנשים לקלפיות, נוכח הסערה הצפויה, וח\"כ אחמד טיבי העריך כי \"בניגוד לשנים קודמות, שיעור ההצבעה בבוקר יהיה גבוה\".\nאת נושא מזג האוויר העלה יו\"ר בל\"ד, ג'מאל זחאלקה, בפגישה עם נשיא המדינה, עוד כשנערכו דיונים לקביעת מועד הבחירות. ואכן, במפלגה נערכים: \"התחזית לא פועלת לטובתנו, ולא לטובת אף אחת מהמפלגות הקטנות, על כן נפעל במרץ רב להביא כמה שיותר מצביעים - למרות שאלו שמצביעים באופן מובהק לבל\"ד ייצאו להצביע בכל מזג אוויר\", אמרו במפלגה.\nבמפלגות הציונות הדתית לא ממש מוטרדים ממזג האוויר. \"הגיע הזמן לקצת גשם ואנחנו מברכים על כל טיפה\", אמרו באיחוד הלאומי, \"זה טוב לעם ישראל, לחקלאים, למשק המים, וכמובן גם לנו, כמפלגה אידיאולוגית שלמצביעיה חשוב לבוא לקלפי בכל מקרה\". גם בבית היהודי לא הסתירו את שביעות הרצון והבטיחו כי פעילי המפלגה ישאו גם מחר תפילה לבוא הגשמים. עם זאת, בשני המטות לא לוקחים סיכונים והם יתגברו את מערך ההסעות שתוכנן עבור המתקשים להגיע לקלפי.\nבמפלגות החרדיות משוכנעים כי מצביעיהן לא נרתעים מכל מזג אוויר וכי הם יצאו להצביע בכל מחיר. עם זאת, הוחלט לתגבר את מערך ההיסעים אל הקלפיות, בעיקר אצל האוכלוסיות המבוגרות."}
{"article_id": "0,7340,L-3668599,00.html", "header_title": "ימי המנדט: כמה פתקים שווים כיסא?", "full_text": "עם סגירת ההצבעה, מונה כל ועדת קלפי את הפתקים שאצלה ומעבירה את הנתונים לוועדת הבחירות המרכזית, היושבת בכנסת - לשם גם יגיעו התלונות מיום הבחירות וכן ערעורים על התוצאות, אם תהיינה. המעטפות הכפולות - של החיילים, הימאים, הנציגים בחו\"ל, אנשי בתי-הסוהר ושאר מצביעים שאינם יכולים או נדרשים להגיע למקום מגורם - נספרות בכנסת בנפרד.\nבהתאם לצו הבוחר, תאייש ועדת הבחירות המרכזית את 120 המושבים בבית המחוקקים. ראשית היא תבדוק, מהו הפעם הסף המינימלי לכניסה: מדובר בשני אחוזים מסך הקולות הכשרים. ב-2006, לשם המחשה, נספרו 3,137,064 קולות כשרים, ואחוז החסימה יצא לפיכך שווה 62,742 פתקים."}
{"article_id": "0,7340,L-3668634,00.html", "header_title": "חיפה: ערבים הפגינו מול ליברמן - וצעקו ברוסית", "full_text": "אביגדור ליברמן מבטיח בתעמולת הבחירות השנויה במחלוקת שלו שרק הוא מבין ערבית. הערב (יום א') הוא הופיע בכנס בתיאטרון חיפה, ומולו הפגינו כמה עשרות פעילי ארגונים ערבים. אחדים מהם הראו שהם דווקא באמת שולטים בשפות - כשצעקו את המסר שלהם בעד דו-קיום - ברוסית. מנכ\"ל ארגון \"מוסאוא\" אף נעצר בהפגנה.\n\"אנשים יקרים, אל תלכו אחרי הפאשיסט הזה\", צעק אחד המפגינים בשפת אמו של יו\"ר ישראל ביתנו. השלטים שהחזיקו בידיהם קראו בין היתר: \"גזענות\", \"לא מרימים ידיים\" ו\"בוא נדבר ברוסית על נאמנות\".\nעוד צעקו המפגינים: \"טרנספר לא יהיה, אנחנו ביחד עוד נחיה\", \"ערבים ויהודים מסרבים להיות אויבים\" וגם \"לא, לא, הפשיזם לא יעבור\".\nהרוחות התלהטו עם בואה של שיירת תומכי ליברמן, והצדדים היו על סף עימות. המשטרה הפרידה בין הנצים, בעוד אנשי ישראל ביתנו שהחזיקו דגלים שרו \"בלי נאמנות אין אזרחות\".  לורה חואה, חברת ארגון \"אג'נדה\", הסבירה את מניעי ההפגנה נגד ליברמן: \"הוא מגיע למקום שהוא מעוז של דו-קיום, כמעט היחידי בארץ, ולכן היה לנו מאוד חשוב ולהפגין\".\nמנכ\"ל מוסאוא לזכויות האזרחים הערבים בישראל, ג'עפר פרח, נעצר במקום בחשד לתקיפת שוטרים. \"הוא קילל את השוטרים ותקף את סגן מפקד היס\"מ\", אמר מפקד תחנת המשטרה בחיפה, ניצב-משנה דודו בן-עטיה.\nלטענת דוברת מוסאוא חנאן יוסף, ג'עפר לא תקף איש. \"אמרו לנו לעמוד בצד ולא אפשרו לנו להכנס לרחבה. להפתעתנו ראינו שלאנשי הימין המשטרה כן מאפשרת להיכנס. זה קומם את ג'עפר והוא ניגש לשוטרים כשידיו מאחורי הגב בכדי שלא יגידו שתקף משהו\", הדגישה. מאוחר יותר הורה בית משפט השלום בחיפה הורה לשחרר את ג'עפר למעצר בית עד יום שלישי בבוקר.\nבכנס עצמו אמר ליברמן כי שמע על כך שהליכוד מצטרף ליוזמת מפלגתו, ויציע מבחן נאמנות משלו לאזרחים. \"אני שמח שהליכוד מצטרף ליוזמה שלנו, ואני שואל את עצמי למה אותם אנשים מכובדים ממפלגות מכובדות יוצאים מדעתם בניסיון לגרור אותנו לוויכוחים. אלו ויכוחים שלא נגרר אליהם. התשובה ברורה: יש לנו מסר ברור - 'בלי נאמנות אין אזרחות' - ואין להם טענות נגד, אז הם מגדפים ומשמיצים\".\nליברמן דיבר על הממשלה הבאה וציין כי \"יש הבדל גדול בין ממשלה לאומית לממשלת אחדות. אני חושש שממשלת אחדות שוב תהיה ממשלה שתזגזג ותמגמגם. ממשלה לאומית היא זו שמדברת ברור\".\nבהמשך פנה לפעילים ואמר להם ש\"יש רוח גבית, אבל אסור לשקוע באופטימיות.\nכנראה יהיה גשם וצריך לעבוד על המערך הלוגיסטי כדי להביא את כל התומכים ולעשות הכל, גם אם תהיה סופת הוריקן - ואז נהיה ההפתעה הכי גדולה והכי טובה של הבחירות\".\nמספר 2 ברשימת ישראל ביתנו, עוזי לנדאו, אמר בכנס: \"אני זוכר את ההתחלה כשהסקרים אמרו שמונה מנדטים והיום זה אחרת. זה קורה כי לישראל נמאס ממנהיגות שאומרת משהו אחד ועושה משהו אחר. צריך לדבר לחברים וידידים כדי שיהיו לנו הרבה קולות\"."}
{"article_id": "0,7340,L-3670987,00.html", "header_title": "קולות החיילים לא שינו את חלוקת המנדטים", "full_text": "ועדת הבחירות המרכזית סיימה אחר הצהריים (יום ה') לספור את \"המעטפות הכפולות\", הכוללות את קולות החיילים, הימאים, השגרירויות, בתי החולים, בתי הכלא והנכים. במסיבת עיתונאים מיוחדת בירושלים הוכרזו תוצאות האמת הסופיות, מהן עולה כי אין שינוי במספר המנדטים למפלגות. בסופו של דבר הצביעו 64.8 אחוזים מבעלי זכות הבחירה.\nבמעטפות הכפולות - שמטרתן למנוע הצבעה כפולה, הן בקלפי המיוחדת והן במקום המגורים הרגיל - טמונים פתקים רבים. מעבר לכ-700 קלפיות בצה\"ל ובמג\"ב, מדובר על 1,319 למוגבלים בנגישות וניידות, 194 בבתי החולים, 92 בנציגויות ישראל בחו\"ל ו-56 בבתי הסוהר ובתי המעצר - מתוך 9,263 קלפיות בסך הכל.\nמספירת הקלפיות שהסתיימה כ-12 שעות לאחר שהסתיימה ההצבעה, מפלגת קדימה זכתה ל-28 מנדטים, בעוד הליכוד קיבל 27 מנדטים. ישראל ביתנו היא המפלגה השלישית בגודלה עם 15 מנדטים, העבודה התרסקה ל-13 מנדטים וש\"ס שמרה על כוחה עם 11 מנדטים. יהדות התורה זכתה ב-5 מנדטים. חד\"ש, רע\"מ-תע\"ל והאיחוד הלאומי קיבלו 4 מנדטים, הבית היהודי, התנועה החדשה-מרצ ובל\"ד עם 3 מנדטים.\nאישורן הרשמי של התוצאות יהיה רק ביום רביעי בשבוע הבא. עד אז יכולים נציגי המפלגות להגיש ערעורים על התוצאות. מתוך 5,278,985 בעלי זכות הבחירה הצביעו 3,416,587 בני אדם. 43,097 מהקולות נפסלו, כך שבסופו של דבר 3,373,490 מהקולות כשרים והשפיעו את חלוקת המנדטים בכנסת. כדי להיכנס לכנסת, היה על הרשימות לקבל לפחות 67,470 קולות - 2% ממספר הקולות הכשרים.\nהרשימות שלא עברו את אחוז החסימה קיבלו 103,904 קולות. כדי לחשב את חלוקת המנדטים הופחתו הקולות של המפלגות שלא עברו את אחוז החסימה מסך הקולות הכשרים, ואת התוצאה חילקו במספר החברים בכנסת - 120.\nהתוצאה היא שכל מנדט שווה 27,246 קולות.\nהלשכה המרכזית לסטטיסטיקה הודיעה, כי על-פי החישובים שערכה, עמד שיעור המצביעים לכנסת על 72 אחוזים, בעוד שלפי ועדת הבחירות המרכזית הצביעו 64.8 אחוזים מבעלי זכות הבחירה. הפער נובע מכך שוועדת הבחירות המרכזית כוללת בספירה גם אזרחים שכבר לא מתגוררים בישראל, בעוד שהלשכה המרכזית לסטטיסטיקה טוענת כי יש לכלול בחישוב רק אזרחים שמתגוררים בישראל.\nראשי שתי המפלגות הגדולות - יו\"ר קדימה, ציפי לבני, ויו\"ר הליכוד, בנימין נתניהו - מיהרו להכריז על ניצחונם והחלו לקיים מגעים ופגישות עם הסיעות השונות, בניסיון לגבש קואליציה בראשותם. מלאכת הרכבת הממשלה של נתניהו הולכת ונעשית קשה יותר, לאחר שראשי יהדות התורה וש\"ס גיבשו דרך פעולה משותפת במו\"מ לקראת הרכבת ממשלה.\nדרישותיהם: שמירת צביונה היהודי של המדינה ותקציבים.\nבקדימה אמרו בתגובה לפרסום תוצאות האמת, כי \"הערב צריך לבוא לסיומו המסע שמנהלים נתניהו ועסקני הליכוד, לגנוב את הדעת והשלטון בישראל. עם סיום ספירת הקולות, קדימה ניצחה והיא המפלגה הגדולה. נתניהו צריך להיענות לקריאתה של ציפי לבני ולהצטרף לממשלת אחדות לאומית בראשותה\".\nבליכוד מיהרו להגיב וטענו, כי \"הודעת קדימה פתטית ומלמדת כי היא ממשיכה לשחק בספינים של מציאות מדומה במקום להכיר במציאות הפוליטית, בהתאם לפסק דינו של הבוחר. רוב מוחלט של ישראלים רוצה בנתניהו כראש ממשלה ודחה בבירור את הדרך של קדימה שנכשלה. רצינות הצהרות לבני וקדימה בדבר ממשלת אחדות לאומית תיבחן לאחר שהנשיא יטיל את מלאכת הרכבת הממשלה על נתניהו\"."}
{"article_id": "0,7340,L-3671084,00.html", "header_title": "גורמים בקדימה: לבני שוקלת להוביל האופוזיציה", "full_text": "אחרי שהוכרזה סופית כמפלגה הגדולה ביותר בכנסת ה-18, בקדימה גוברים הקולות המציעים ליו\"ר המפלגה ציפי לבני לשקול בחיוב הליכה לאופוזיציה. בעוד סיכויי הליכוד להרכיב ממשלה עדיפים בהרבה, כעת נראה שגם לבני עצמה חושבת לוותר על השאיפה להנהיג את המדינה.\nלבני שוחחה אתמול (יום ה') עם בכירים בקדימה, עם חברי כנסת וגם עם פעילי שטח רבים. בשיחות אמרה כי \"קדימה באה לבחירות עם דרך והיא זכתה לאמון הציבור, היא צריכה להרכיב ממשלה ולקדם את הדרך הזו\".\nאמש\nכי\n\t גורמים המקורבים ללבני מציעים לה לשקול צעד מעין זה. \"לבני צריכה לשקול לשבת באופוזיציה, לתקוף את המדיניות של הליכוד, ותוך שנה וחצי קדימה עשויה לנהל את המדינה\", אמרו. הפרסום עורר הדים רבים במערכת הפוליטית, וגם לבני קיימה כאמור שיחות בעניין. מקורביה אומרים כי ביום ראשון היא צפויה למסור הודעה משמעותית ואף \"דרמטית\" כהגדרתם, במסגרת ישיבת סיעה ראשונה של קדימה לאחר הבחירות.\nבמקביל, בכירים בקדימה המשיכו גם אתמול במאמצים לפורר את גוש מפלגות הימין התומך בנתניהו לראשות הממשלה. לנוכח זאת, העריכו גורמים במערכת הפוליטית כי ייתכן שהדיבורים בקדימה על אופוזיציה נועדו למעשה להפעיל לחץ על הליכוד ועל נתניהו, ולהשפיע על התנהלות המשא ומתן הקואליציוני.\nאביגדור ליברמן ממשיך\n.\n\t לדבריו, הוא כבר יודע על מי ימליץ לנשיא להטיל את הרכבת הממשלה, אך אינו מוכן לגלות. לגבי האפשרות כי ימליץ על עצמו, הסכים יו\"ר ישראל ביתנו, המפלגה השלישית בגודלה בכנסת הבאה, לומר ל-ynet כי \"זו לא אופציה סבירה\".\nהמגעים של נתניהו עם מפלגות הימין לא מתנהלים באופן חלק. אתמול\nשלא ימליצו עליו בכל מקרה, ואילו ראשי יהדות התורה וש\"ס\nלמשא ומתן, בדרישה לשמירת צביונה היהודי של המדינה ומתן תקציבים.\nעל רקע המגעים לצירוף הבית היהודי לליכוד - מה שיהפוך אותה לסיעה הגדולה בכנסת  - ייפגש היום נתניהו עם נציגי הבית היהודי, היו\"ר דניאל הרשקוביץ וחבר הכנסת זבולון אורלב, ויבקש מהם להמליץ עליו בפני הנשיא להרכבת הממשלה."}
{"article_id": "0,7340,L-3672242,00.html", "header_title": "מקורבי ליברמן: הוא רוצה את הביטחון או החוץ", "full_text": "המשא ומתן הקואליציוני טרם החל באופן רשמי, המחלוקות העיקריות עדיין לא נפתרו, אבל יש מי שכבר מסמן את התפקיד שהוא רוצה למלא בממשלה הבאה.\nגורמים בישראל ביתנו המקורבים ליו\"ר המפלגה, אביגדור ליברמן, אמרו אמש (יום א') ל-ynet כי בניגוד לפרסומים בימים האחרונים בתקשורת,\nליברמן כבר\nבתיק הביטחון, ולא ברור מדוע חשו מקורביו צורך להבהיר מחדש את עמדתו בעניין דווקא הלילה. עם זאת, אם קדימה תחליט להצטרף בסופו של דבר לממשלה בראשות נתניהו, רוב הסיכויים ששני תיקים אלה יועברו לקדימה, במידה וזו תצטרף לקואליציה - עבור שאול מופז וציפי לבני, בהתאמה.\nבקדימה אמרו במהלך יום האתמול כי נתניהו העביר מסרים לבכירים בקדימה, לפיהם יהיה מוכן להעביר לקדימה שני תיקים בכירים, ואולי אף את תיק החינוך. לפי שעה,\nכי אין בכוונתה להצטרף לממשלה בראשות נתניהו, במיוחד אם יו\"ר הליכוד לא יסכים לרוטציה בראשות הממשלה."}
{"article_id": "0,7340,L-3672492,00.html", "header_title": "קדימה והליכוד מציגות: הקרב על החדר", "full_text": "הכנסת מעמידה לרשות כל סיעה חדר המשמש לפעילותה ובו מתקיימות ישיבותיה השוטפות.\nהחדר הגדול והרחב ביותר שימש בקדנציה האחרונה את קדימה, משום שהיתה הסיעה הגדולה ביותר. הליכוד, מאידך, הסתפק בחדר קטן יחסית.\nעתה, בכנסת הנכנסת, מונה הליכוד 27 חברים, והחדר הנוכחי שבבעלות הסיעה צר מלהכיל את חבריה. בשבוע שעבר קיים הליכוד ישיבת סיעה ראשונה - אשר התקיימה בחדר סיעת קדימה, לאחר שהנהלת הסיעה איפשרה לחברי הליכוד להשתמש בחדר. אלא שהמתח הרב שנוצר בימים האחרונים בין שתי המפלגות כנראה נותן את אותותיו, והיום סירבו בקדימה לאפשר לליכוד לערוך ישיבת סיעה נוספת בחדרם.\nהישיבה שמיועדת להתקיים בשעה 14:30 הוזזה לפיכך לחדר אחר. תחילה סברו בליכוד כי לא תהיה בעיה להשתמש בחדר סיעת קדימה ותכננו לקיים את הישיבה שם. אלא שאז התברר שיו\"ר סיעת קדימה, ח\"כ יואל חסון, סרב בתוקף לאפשר לליכוד להשתמש בחדר - דבר שעורר זעם בקרב גורמים בליכוד.\n\"הימין הסהרורי יכול להוביל את נתניהו להרבה חדרים, אבל לא לחדר הסיעה הגדולה ביותר בכנסת. אנחנו לא רוצים לראות את נתניהו יושב בחדר ששימש את אריאל שרון\", אמרו גורמים בקדימה. \"פעם אחת הסכמנו, לאחר שהם ביקשו ברגע האחרון להשתמש בחדר. החדר הזה הוא החדר של הסיעה הגדולה ביותר בכנסת ואנו מזכירים לחברנו בליכוד שקדימה היא הסיעה הגדולה ביותר בכנסת. סיעת הליכוד תצטרך למצוא חדר אחר. הסכמנו פעם אחת באופן חברי - אבל אין כוונה להפוך את השימוש בחדר לדבר קבוע\".\nגורמים בליכוד אמרו בתגובה כי \"קדימה תמיד הצטיינה בפוליטיקה קטנה וקטנונית\". ישיבת הסיעה תערך באולם באגף הוועדות החדש."}
{"article_id": "0,7340,L-3672155,00.html", "header_title": "האם הבית היהודי תצטרף לגוש נגד ליברמן?", "full_text": "לאחר שהושג\nבין ש\"ס, יהדות התורה והאיחוד הלאומי, נפגש הערב (יום א') השר אלי ישי עם יו\"ר מפלגת הבית היהודי, פרופ' דניאל הרשקוביץ, בנסיון לצרפו לגוש החוסם ולהרחיבו ל-23 מנדטים.\nכאשר בנימין נתניהו מודיע כי הוא שואף לאחדות, והסיכויים להקמת ממשלת ימין נראים נמוכים, מבינות מפלגות הימין כי מישהו יצטרך לשלם את המחיר. מסיבה זו, בחרו המפלגות החרדיות יחד עם האיחוד הלאומי להתאחד לגוש חוסם גדול, בשביל שהמועמד אשר עליו תוטל הרכבת הממשלה יבחר בגוש הגדול על פני ישראל ביתנו, לה דרישות בנושא דת ומדינה הנוגדות את עמדת הדתיים-חרדים.\nלפני הפגישה הודה יו\"ר ש\"ס כי הקמת ממשלת ימין אינה נראית באופק. \"הקמת הקואליציה תהיה מורכבת יותר מאי פעם. זה ייקח זמן, ויימשך עד הרגע האחרון\", אמר ישי.\nפרופ' הרשקוביץ טען כי הפגישה בין השניים היתה למטרות היכרות בלבד, על אף שמוקדם יותר אמר כי ברור לו שנושא הגוש הקואליציוני יעלה על הפרק. הוא הכחיש כי מפלגתו הצטרפה לגוש.\nהרשקוביץ אמר: \"ש\"ס והבית היהודי הן תנועות שיש להן הרבה מן המשותף\". ישי הוסיף: \"ברגע שהקמת הקואליציה תוטל על אחד מהמועמדים, ישבו יחד הסיעות החרדיות והדתיות לבחון בסיס לשיתוף פעולה המושתת על הערכים של העם היהודי. בעיני אפשר להפוך לגוש של 23 מנדטים על בסיס עקרונות היהדות, הערכים היהודיים והסטטוס-קוו\"."}
{"article_id": "0,7340,L-3668104,00.html", "header_title": "הרב עובדיה: הצבעה לליברמן - תמיכה בשטן", "full_text": "מערכת הבחירות נכנסת ליישורת האחרונה, והערב (שבת) ערכו כמה מפלגות כנסים כמעט-אחרונים כדי לנסות ולסחוף מצביעים. עמדותיו של אביגדור ליברמן - בנושא ערביי ישראל ובעניין דת ומדינה - שוב עמדו במוקד.\nבנכס בחירות בטמרה, שיועד למגזר הדרוזי - בארגונו של סגן השר מגלי והבה - ניסתה יו\"ר קדימה, ציפי לבני, להתנער מאביגדור ליברמן, מי שעשוי לפי הערכות להיות שותפה בקואליציה אפשרית. \"אתם כרתתם איתנו ברית על בסיס האמירה שישראל היא מדינה יהודית ודמוקרטית\", אמרה לנוכחים.\n\"אנו מדינה יהודית, אך זה לא נועד למנוע או לפגוע או להכריח מישהו לעשות משהו נגד דתו או אמונתו. לא צריך לבחור בין יהודית לדמוקרטית. יש מי שבא לציבור מתוך תחושת שנאה. אני לא שם\".\nלבני ביקשה לשדר אופטימיות לקראת רגע ההכרעה והוסיפה: \"יש תחושה שהניצחון אפשרי, זה במרחק נגיעה. מה שיקרה כאן זה חלום של העם, ואנו נגשים החלום ביום שלישי\".\nמחוץ לאולם הכנס, הפגינו עשרות פעילי חד\"ש ובל\"ד שנשאו דגלי אש\"ף ושלטים שעל חלקם נכתב: \"כל שרי הממשלה פושעי מלחמה\". לדברי חבר הלשכה הפוליטית של בל\"ד, מורד חדד, \"כל ערבי שמשתתף בכנס כזה הוא שותף לפשע, היו אנשים שהתקשו להסתכל לנו בעיניים והסתובבו והלכו ואחרים פשוט הורידו את הראש ומיהרו להיכנס פנימה\". ההפגנה הסתיימה ללא אירועים חריגים.\nמנהיגה הרוחני של ש\"ס, הרב עובדיה יוסף,\nאת ישראל ביתנו. בדרשת מוצאי שבת המסורתית בביתו אמר כי \"אלו אנשים שאין להם תורה, אנשים שרוצים נישואים אזרחיים, חנויות חזיר וגיוס בני ישיבות. כבד לבי. חלילה לא יתמכו בהם, זהו איסור גמור. מי שיעשה כך, עוונו גדול מנשוא. מי שעושה כך תומך בשטן, ביצר הרע\", אמר הרב יוסף.\nיו\"ר ש\"ס, השר אלי ישי, אמר בבית הרב שכשליש מבוחרי ליברמן הם דתיים שלא מודעים לדעותיו האנטי-דתיות. \"בסקרים של מפלגת ישראל ביתנו 30-35 אחוזים הם מסורתיים ודתיים. הם לא הבינו את המשמעות של מה שהם עושים, הם מצביעים לגיוס חרדים, נישואים אזרחיים, חזיר וברית זוגיות\", טען.\nישי הוסיף כי בבחירות האלה מפלגתו תתחזק עוד יותר - וכבר במערכת הבחירות הבאה או זו שאחריה תנהיג ש\"ס את המדינה. \"עכשיו נהיה 18 מנדטים, בבחירות הבאות 26 וננהיג את המדינה בעזרת השם\", אמר.\nבמקביל, דיבר ליברמן בכנס בחירות בערד. הוא התייחס למתקפות - בעיקר מימין - נגד מפלגתו ואמר: \"כשאני שומע את כל המתקפות, אני מבין שאותם אנשים לא מסוגלים להתמודד איתנו מרוב הפחד וההיסטריה, ומתמודדים איתנו בהשמצות\".\nלשאלת אחד הפעילים איך יסתדר עם ש\"ס, השיב ליברמן: \"בקווי היסוד חייב להיות כתוב חופש הצבעה בנושאי דת ומדינה. צריך להבין שהגענו למצב אבסורדי, אנחנו בעד דת והלכה, אבל נגד הטירוף השולט בתחום הזה. המדינה לא יכולה להתנהל לפי החרדים, גם פה צריך נורמליות ושפיות\".\nמי שמוביל לעת עתה בסקרים, יו\"ר הליכוד בנימין נתניהו, דיבר בכנס של תנועתו בירושלים. הוא שב והדגיש כי אין חשיבות אם מפלגות הלווין מימין יקבלו מנדט יותר או פחות -\nאבל יש חשיבות גדולה שהליכוד יהיה גדול כדי שיוכל להרכיב ממשלה חזקה ויציבה. \"אנו קרובים ליום הכרעה. אם נותנים את הקולות למפלגות אחרות, מסכנים את ניצחון הליכוד או שנמצא את עצמנו בבחירות עוד שנה וחצי\", אמר נתניהו.\nומה עם מפלגת העבודה? לשאלה לגבי הסקרים האחרונים, שצופים שמפלגתו תהפוך לרביעית בגודלה - השיב היו\"ר אהוד ברק, בעת סיור ברעננה: \"אני באמת ממליץ לכל הציבור להשתחרר קצת ממה שמנסים להאכיל אותנו, אני לא רוצה להגיד חלילה לשטות בנו. בסוף אזרחים צריכים להחליט, כל אחד על-פי מצפונו\". ברק הוסיף: \"כל אזרח יודע בבטן אם הוא שייך לימין או למרכז שמאל, ואני קורא לאלה ששייכים למרכז שמאל לקחת את עצמם בידיים, להבין שרק עבודה חזקה יכולה לעצור את הימין\"."}
{"article_id": "0,7340,L-3592226,00.html", "header_title": "ליברמן מדבר", "full_text": "בבחירות הקרובות מבטיח אביגדור (איווט) ליברמן, יו\"ר ישראל ביתנו, ללמוד מהטעויות. \"בפעם הקודמת טעיתי בבחירת הרשימה לכנסת. הפעם אני אברח לחו\"ל, אנתק את הטלפון לשבוע, והוועדה המסדרת תקבע בלעדית ובלעדיי את הרכב הרשימה\".\nהיעד: להגיע ל-15 מנדטים בכנסת הבאה ולדרוש את תיק הביטחון. התוכנית: \"אנחנו הלפלפים של המזרח התיכון. אם לא נשתגע פעם אחת כמו שצריך - נדמם לנצח\". ומי יהיה יעד ההשתגעות? הסורים, למשל. \"אם הסורים ימשיכו לפעול נגדנו באמצעות החיזבאללה, נוריד להם הכל: את מוסדות הממשל, את תחנות הדלק ואת הנשיא ומשפחתו. די עם המשחקים. כולם יודעים את יחסי הכוחות ומי בעל הבית\".\nאו אולי חלק ממנהיגי ערביי ישראל. \"אסור שראאד סלאח יחיה בארץ. אפשר להצניח אותו בלבנון, אפשר להצניח אותו מעל דמשק או מעל טהראן. בשום מדינה דמוקרטית הוא לא היה מסתובב חופשי\".\nועוד בראיון: הפריימריז בקדימה מזכירים לליברמן את כוכב נולד, חייבים ללמד יותר יהדות ומטמטיקה כי לימודי דמוקרטיה זה קשקוש, ומה הוא באמת חושב על גאדימק."}
{"article_id": "0,7340,L-3670838,00.html", "header_title": "ש\"ס ויהדות התורה: מגבשים גוש מול ליברמן", "full_text": "ראשי יהדות התורה וש\"ס ייפגשו היום (ה') במטרה לגבש עמדות ולפעול במשותף במשא ומתן להרכבת הממשלה. ההיגיון העומד מאחורי שילוב הידיים הוא ששתי המפלגות מגיעות יחד ל-16 מנדטים, אחד יותר ממה שכפי קיבלה ישראל ביתנו. בכך הם מקווים להפוך לגוש שייכנס לממשלה.\nישי אמר כי הוא מדבר גם עם האיחוד הלאומי, ויש איתותים ממנה על כוונתה להצטרף לאותו גוש החוסם - שיכלול יחדיו 20 מנדטים: \"אנחנו מדברים עם ראשי הסיעות, בוחנים ובודקים את כל האפשרויות. העם צריך ממשלה יציבה וקואליציה רחבה אחרת הממשלה תהיה שברירית מבחינת יכולותיה לתפקד. זו תהיה כנסת מרתקת\".\nמנהיג האיחוד הלאומי, יעקב כץ (כצל'ה), נפגש עם אלי ישי ואמר לו כי הם רואים עין בעין את הדברים: \"בכל דבר הקשור בארץ ישראל ותורת ישראל, אתה יכול לראוות את עצמך עומד בראש מפלגה של 15 מנדטים\".\nמוקדם יותר היום עם יו\"ר הליכוד, בנימין נתניהו. לאחר הפגישה אמרו חברי המפלגה כי האווירה היתה חיובית ושההחלטה האם להמליץ על נתניהו תובא להכרעת כל חברי הסיעה והרבנים. הם הבהירו שיתנו את תמיכתם בנתניהו בהגדלה של קצבאות הילדים ושל תקציבי מוסדות החינוך הדתיים והחרדיים.\nיו\"ר המפלגה, יעקב כץ, אמר ל-ynet לפני הפגישה: \"יצאנו לבחירות עם מצע ברור מאוד, ואנחנו לא רובוטים שמצביעים או ממליצים בצורה אוטומטית עבור מועמד כזה או אחר. אם יהיה לנו ספק הכי קטן שכתוצאה מהמלצה שלנו ביבי יישב בממשלה הבאה עם ציפי לבני וינהל משא ומתן בכיוון של אנאפוליס, מדינה ערבית נוספת בין הים לירדן, מסירת שטחים מארץ ישראל וטיפול לא נכון בנושא המאחזים - הסיכוי שנמליץ עליו הוא אפסי. לא ניתן שישתמשו בהמלצה לשלנו לדברים לא ראויים\"."}
{"article_id": "0,7340,L-3670659,00.html", "header_title": "האיחוד הלאומי: לא בטוח שנמליץ על נתניהו", "full_text": ": אחרי\nו\n,\n\t שעדיין לא הודיעו במי יתמכו, גם באיחוד הלאומי החליטו לשמור את הקלפים קרוב לחזה. הבוקר (יום ה') נפגשו נציגי המפלגה עם יו\"ר הליכוד, בנימין נתניהו, בירושלים. לפני הפגישה אמר ל-ynet היו\"ר יעקב כץ (כצל'ה): \"אנחנו לא בכיס של אף אחד ובהחלט ייתכן שלא נמליץ על אף אחד\". לאחר הפגישה אמרו חברי המפלגה כי האווירה היתה חיובית ושההחלטה האם להמליץ על נתניהו תובא להכרעת כל חברי הסיעה והרבנים.\nנתניהו ביקש מכץ ומח\"כ אריה אלדד להמליץ עליו בפני הנשיא שמעון פרס כמועמד הראוי להרכבת הממשלה. הפגישה שתוכננה להתקיים היום בין נתניהו לאנשי הבית היהודי נדחתה לשבוע הבא. בנוסף לדרישות של האיחוד הלאומי שלא לפנות התנחלויות, ולא לוותר על חלקי ארץ ישראל, הם יתנו את תמיכתם בנתניהו גם בהגדלה של קצבאות הילדים ושל תקציבי מוסדות החינוך הדתיים והחרדיים.\nיו\"ר האיחוד הלאומי רמז לכך שייתכנו בעיות עם נתניהו, ולכן \"מי שנכווה ברותחין נזהר בפושרין. אנחנו יושבים בתוך עמנו ומודעים ללחץ התקשורתי עליו. יכולה להיות לו ממשלה מצויינת של 65 תומכים שתתפקד ארבע שנים מלאות, אבל אני לא יודע אם יש לו כוח ואומץ לעשות את זה. יש לו כל מיני שועלים שמחבלים בו - היועצים האסטרטגיים - והוא עלול בגלל זה להפסיד את ההמלצה לא רק שלנו, אלא אולי גם את של ש\"ס, יהדות התורה והבית היהודי. אף אחד לא ימליץ עליו כדי למצוא את עצמו בחוץ, כשבתוך הממשלה יושבת ציפי לבני\".\nבאיחוד הלאומי אמרו לאחר הפגישה כי לא דובר בצורה פרטנית על קווי הייסוד של הממשלה העתידית, אך נתניהו הבהיר כי בכוונתו לצרף אליה תחילה את השותפות הטבעיות מימין, ובהן האיחוד הלאומי, ולאחר מכן לפנות למפלגות נוספות.\nהאיחוד הלאומי זכה בארבעה מנדטים בבחירות. המועמד הרביעי ברשימה, ד\"ר מיכאל בן ארי,\nאת פעיל הימין הקיצוני איתמר בן גביר יהיה עוזרו הפרלמנטרי ואילו ברוך מרזל יהיה יועצו. בן ארי היה בעבר עוזרו של מייסד תנועת \"כך\", הרב מאיר כהנא."}
{"article_id": "0,7340,L-3670765,00.html", "header_title": "ליברמן: לא סביר שאמליץ לנשיא על עצמי", "full_text": ". לגבי האפשרות שנדונה לאחרונה, לפיה ימליץ על עצמו, מסכים יו\"ר ישראל ביתנו, המפלגה השלישית בגודלה בכנסת הבאה, לומר כי \"זו לא אופציה סבירה\".\nאתמול נועד ליברמן עם שני המועמדים הבולטים להרכבת הממשלה,\nו\n,\n\t אך בשלב זה הוא שומר את קלפיו קרוב לחזה, ונמנע מהודעת תמיכה באחד מהם. \"אני יודע פחות או יותר מה אני הולך להגיד לנשיא. החלטנו מה הולכים להגיד - אך לא על מי להמליץ\", אמר ליברמן ל-ynet. \"צוות המשא-ומתן צריך לגבש מסמך, ואנחנו נעביר אותו גם לבנימין נתניהו וגם לציפי לבני\".\nבשיחה שערך היום (ה') עם ynet, דיבר ליברמן על כוונותיו לקראת הפגישה עם הנשיא שמעון פרס בשבוע הבא, והסביר כי צוות המו\"מ של המפלגה יכין מסמך ובו קווי היסוד הרצויים לה - ואלה יועברו הן ללבני והן לנתניהו, שיידרשו לקבלם כדי לקבל את תמיכת המפלגה.\nראש צוות המו\"מ של ישראל ביתנו, ח\"כ סטס מיסז'ניקוב, צפוי להיפגש הערב עם נציג צוות המשא ומתן של קדימה, חיים רמון - כך נודע ל-ynet מפי גורמים בקדימה. \"הכיוון ברור\", אומר מיסז'ניקוב. \"אנחנו יודעים פחות או יותר את הכיוון שעליו נדבר עם הנשיא פרס, והוא יהיה הראשון שישמע מאיתנו על מי נמליץ להרכבת הממשלה\".\nמיסז'ניקוב מסביר מה תפקידו של צוות המו\"מ שהוקם: \"אנחנו חייבים להבטיח שארבעת קווי היסוד שחשובים לנו, וגם העדפה מתקנת לחיילים משוחררים, ייכנסו לקווי היסוד של הממשלה. לא אמרתי שהכיוון הוא ביבי. אם קווי היסוד ועניין החיילים לא יהיו מקובלים עליו - מישהו אחר\nיקבל את ההזדמנות\".\nבישראל ביתנו מתכוונים לדרוש את השארת פרופ' דניאל פרידמן כשר המשפטים. מעבר לכך, הם ידגישו ארבעה קווי יסוד: הכרעת הטרור והפלת שלטון חמאס; קידום חוק האזרחות; נושאי דת ומדינה; ושינוי שיטת הממשל.\nמיסז'ניקוב אומר, כי מלבד ההמלצה לנשיא, יעסוק הצוות בדיונים על הרכבת הממשלה בפועל: \"היינו בסרט הזה כבר כשציפי לבני קיבלה מינוי להרכיב ממשלה אך לא הצליחה, לכן המו\"מ עכשיו נועד לוודא מראש שלא נתפשר על שום דבר\". לגבי האפשרות שליברמן ימליץ על עצמו בפני הנשיא, אמר גם מיסז'ניקוב: \"הסיכוי לא סביר\"."}
{"article_id": "0,7340,L-3670572,00.html", "header_title": "גורמים בקדימה: צריך לשקול ישיבה באופוזיציה", "full_text": "כך אמרו אמש (יום ד') ל-ynet גורמים במפלגת קדימה המקורבים ליו\"ר לבני, בהתייחסם לאפשרויות העומדות בפניה במו\"מ הקואליציוני שהולך ומתרקם.\nיממה לאחר היוודע התוצאות הלא סופיות של בחירות 2009 ופתיחת המשא ומתן הקואליציוני הלא רשמי, סימני השאלה סביב הרכב הממשלה הבאה מתרבים. ההערכה במערכת הפוליטית\nהיא כי אם לא יתרחש אירוע דרמטי כלשהו, רוב הסיכויים שהנשיא שמעון פרס יטיל על יושב ראש הליכוד, בנימין נתניהו, את מלאכת הרכבת הממשלה.\nבקדימה\n,\n\t בניסיון למוסס את הגוש התומך בנתניהו. לנוכח האפשרות הסבירה כי פרס יטיל על נתניהו את מלאכת הרכבת הממשלה, ההערכה במערכת הפוליטית היא כי בסופו של דבר, נתניהו יעשה מאמץ עילאי כדי לצרף את קדימה לממשלתו, גם תמורת תיקים רבים ובכירים מאוד. לא ברור עדיין על פי איזה מפתח יחולקו התיקים בממשלה, אולם קדימה עשויה לזכות בשמונה תיקים בממשלה, בשלושה ראשי ועדות, ואולי אפילו בשני תפקידי סגני שרים, אם יהיו כאלה בממשלה הבאה.\n\"שלל\" פוליטי רב זה, עשוי להפעיל לחץ רב על לבני להצטרף לממשלה בראשות נתניהו, גם אם נטיית ליבה תהיה לעמוד בראש האופוזיציה. גורמים בקדימה אמרו כי לבני צריכה לשקול ברצינות הליכה לאופוזיציה, ולאפשר לנתניהו להרכיב ממשלה עם מפלגות הימין.\n\"לבני צריכה לשקול את האפשרות הזו ברצינות, ולא בהכרח להיגרר לממשלה של נתניהו,\nשבה יושבים גם ש\"ס וגם ליברמן, ואולי גם יהדות התורה\". מקורביה של לבני אומרים כי בשלב זה המאמץ הוא להרכיב ממשלה, אולם בעבר אמרה לבני כי \"אני לא מתכוונת להיות המלבינה של נתניהו. שישכח מזה\".\nבימים שנותרו עד לתחילת ההתייעצויות של הנשיא פרס עם ראשי סיעות הכנסת, ינסו בקדימה להפעיל מכבש לחצים על על ראשי המפלגות השונות, ובראשן ישראל ביתנו וש\"ס. בישיבה שערכו ראשי קדימה עם יו\"ר המפלגה לבני, חולקו תפקידים לכמה מן הבכירים. \"לבני פועלת נכון\", אמר גורם בקדימה. \"היא נלחמת עד הרגע האחרון, מוכיחה שהיא לא מתכוונת לוותר לרגע על הסיכוי להרכיב את הממשלה. היא פועלת נכון מבחינה פוליטית\".\nלמרות ואולי בגלל מאמציו של נתניהו, המתח בליכוד גבוה וכך גם רף החרדות. אף אחד לא מאמין להבטחות. בכירים בתנועה אף הביעו חשש כי למרות הסיכומים ביניהם, ליברמן עשוי להפתיע את נתניהו, כדי \"להציל את עורו\". גורמים בליכוד סיפרו כי מאז סוף השבוע מתרוצץ בתנועה סיפור קונספירציה לפיו ליברמן, הנתון תחת\n,\n\t שוקל להמליץ על ציפי לבני בפני הנשיא, מתוך הערכה כי תמיכתו בהקמת ממשלת מרכז-שמאל תרחיק ממנו את החקירות.\n\"ליברמן מכיר היסטוריה\", אמר בכיר בליכוד ל-ynet. \"הוא ראה את מה שקרה לאריק שרון כאשר משך שמאלה, והוא יודע ששרון ניצל מהחקירות ומכתבי אישום בגלל החלטתו לפנות את רצועת עזה. הוא עוד עשוי לחשוב שזה יעזור לו אם ימליץ על לבני. אף אחד לא יודע לקרוא את ליברמן, ואף אחד לא יכול לדעת מה יעבור לו בראש באיזה רגע. האיש בלתי צפוי לחלוטין\".\nגם בעבודה הרוחות עדיין לא נרגעו, ושם ממתינים בחרדת קודש לספירת הקולות. בעבודה חוששים כי במסגרת הסכם העודפים עם מרצ, העבודה עשויה לאבד עוד מנדט. בכירים במפלגה אמרו כי \"התחושה היא כמו של אדם שחטף התקף לב. אנחנו עדיין לא באמת מבינים ומעכלים את מה שקרה לנו בבחירות האלה\".\nיושב ראש העבודה, השר אהוד ברק, שוחח אתמול עם בכירי המפלגה, ואמר להם כי העבודה\n.\n\t השרים בנימין בן אליעזר ויצחק הרצוג הודיעו כי הם תומכים במהלך, וציינו כי העבודה חייבת לשקם עצמה על ספסלי האופוזיציה. אלא שהודעתו של ברק לא הורידה מסדר היום את הקונספירציות ואת החששות כי ברק עצמו ינטוש את המפלגה ויחבור לנתניהו תמורת תיק הביטחון. מקורבי ברק דחו את האפשרות הזו, אולם בעבודה אומרים כי \"ברק כבר עשה מהלך כזה ב-2001, אחרי שהפסיד לשרון. הוא ניהל איתו משא ומתן על תפקיד שר הביטחון. אי אפשר לפסול שום אפשרות כשמדובר באהוד ברק. הוא אומר אופוזיציה, אבל ייתכן שבחשאי הוא מנהל מגעים עם נתניהו\".\nשני בכירים בעבודה ששוחחו עם יו\"ר המפלגה, אמרו כי \"ברק נשאר במפלגה והולך לאופוזיציה\",\n\"הוא מבין את מצבו. הוא די הופתע מהתוצאות, אך הבין איפה הוא נמצא מהר מאוד. הוא יצטרך לעבוד קשה, והוא כבר חושב על ההתארגנות, ועל העבודה השוטפת\".\nבעבודה מעריכים כי ברק יכנס בימים הקרובים את מוסדות המפלגה ויחל בהיערכות לפעילות מתוך האופוזיציה. \"קשה לברק להיפרד מתיק הביטחון\", אומר אחד השרים בעבודה. \"לדעתי, אפילו הציבור עוד לא קולט שהוא הולך לעזוב את משרד הביטחון\". השר שלום שמחון, מקורבו של ברק, אמר ל-ynet: \"ברק נשאר והולך לאופוזיציה. כל מי שחושב שהוא לא יכול להיות באופוזיציה - טועה. אני משוכנע שהוא נשאר\"."}
{"article_id": "0,7340,L-3670528,00.html", "header_title": "סימסתם ללבני? הדחתם את מרצ", "full_text": "כמה חבל ש\nלא התנהלו באס.אם.אסים. מי יודע כמה הודעות היתה מקבלת ציפי לבני מבוחריה, שכל שאיפתם היתה לבלום את בנימין נתניהו (\"ציפי או ביבי\"). אם הריאליטי השתלט על כל פינה בחיינו, שלשום הוא השתלט על המעוז האחרון - המערכת הפוליטית.\nלבני שיתפה פעולה במופע הריאליטי המשונה הזה, נהנתה מכל שנייה ממנו והכריזה שניצחה, אף שידעה כי לפי שיטת הממשל הישראלית המנצח הוא לא זה שעומד בראש המפלגה הגדולה ביותר, אלא זה שמאחוריו עומד הגוש הגדול יותר. כלומר, המנצח הברור והמובהק בבחירות לכנסת ה-18 הוא ללא ספק בנימין נתניהו.\nבנאום בפני אנשי קדימה אף\nלהצטרף\n\t אליה לממשלת אחדות. זה היה הרגע שבו הריאליטי השתלט אפילו על המציאות המדומה של לבני. קיוויתי שמישהו ישלח לה אס.אם.אס ויספר לה שהקמפיין נגמר.\nהמאמץ בשמאל לחסום את נתניהו הפך לטרנד יום הבחירות (חוץ מהיציאה לקניונים כמובן), שבערבו התברר כי\nהתרסקה ו\nבקושי עברה את אחוז החסימה. שתי המפלגות שילמו את מחיר ההצבעה האסטרטגית, ועתה צפוי להן תהליך שיקום ממושך.\nאבל לא צריך לרחם עליהן. מרצ והעבודה, בדרכן האיומה, תידלקו את ההצבעה האסטרטגית. ברק (או מקורביו, או \"בסביבתו הקרובה\") טען שאם יקבל פחות מדי מנדטים, לא יוכל להיות שר ביטחון. אחרי הריאליטי של מלחמת עזה והצפי לקאמבק של \"עופרת יצוקה\" חלק 2, חשב שזה יעבוד לו. מרצ סיפקה את האיחוד עם התנועה החדשה, שריגש עד דמעות, בעיקר את זהבה גלאון, שעפה בינתיים מהכנסת, וטענה שרק היא תחסום קואליציית ביבי-ליברמן.\nכוכבת הריאליטי הבלתי מעורערת לשנת 2008 היתה שפרה קורנפלד. קבלו את כוכבת הריאליטי של 2009, ציפי לבני. אתמול, למרבה הצער, כנראה שהיא לא שמה לב שהייתה זו תוכנית ההדחה שלה. העם (כלומר, השבט) אמר את דברו.\nבקרוב: תוכנית ההדחה של העם עצמו."}
{"article_id": "0,7340,L-3670529,00.html", "header_title": "מרזל ובן-גביר לכנסת: \"יוסיפו צבע - כתום כהה\"", "full_text": "פעילי הימין הקיצוני ברוך מרזל ואיתמר בן גביר יהפכו בקרוב לשוכני קבע במשכן הכנסת - האחד כיועצו של הח\"כ המיועד ד\"ר מיכאל בן ארי, והשני כעוזרו הפרלמנטרי.\nמרזל ישמש גם כיועצו של ח\"כ בן ארי, ומתוקף כך צפוי ללוותו בכנסת. בנוסף, יגיעו יחד עם בן ארי למשכן שתי דמויות בולטות נוספות, בתפקיד עוזרים פרלמנטריים.\nהאחד הוא יועץ התקשורת של בן ארי ועוזרו המשפטי, פעיל הימין איתמר בן גביר, שמסיים בימים אלה תואר ראשון במשפטים. בן גביר עומד מאחורי שורה של עתירות\nלבג\"ץ, בהן\nבאום אל-פחם,\nועוד."}
{"article_id": "0,7340,L-3670657,00.html", "header_title": "מומחה: ליברמן לאוצר? אין בעיה", "full_text": "אחרי שיתפזר הערפל ומלאכת הרכבת הקואליציה תוטל כנראה על בנימין נתניהו, יחל משחק הכיסאות בממשלה שתתגבש. אם אכן יהיה יו\"ר ישראל ביתנו, אביגדור ליברמן, חלק מרכזי בכל ממשלה שתקום - איזה תיק יוכל לקבל לידיו, לנוכח\nהכבדים העומדים נגדו?\nאחת ההערכות היא שליברמן, העומד בראש המפלגה השלישית בגודלה שזכתה ב-15 מנדטים, ידרוש את אחד התיקים הבכירים. אחד התיקים שהוזכרו הוא האוצר.\nלפני מספר שנים, בעקבות\nשל צחי הנגבי, קבע היועץ המשפטי לממשלה תקדים כשקבע כי אדם שמתנהלת כנגדו חקירה שכזו, פסול מלכהן כשר במשרד הממונה על החקירה - דהיינו המשרד לביטחון פנים ומשרד המשפטים. הנגבי\nמכהונתו כשר לביטחון פנים.\nפרופ' אריאל בנדור, מומחה למשפט חוקתי באוניברסיטת בר-אילן, מסביר: \"החלטת היועץ המשפטי לממשלה מבוססת על ההנחה ששר הממונה על המשטרה לא יוכל להיחקר על ידי המשטרה, הנחה שתקפה גם לגבי שר הממונה על המערכת המשפטית, שהיא חלק מרכזי בחקירה. זו הנחייה הנוגעת לתיקים ספציפיים, שיש בהם קשר ישיר לחקירה\".\nעל השאלה האם ליברמן יכול לכהן כשר אוצר, בעודו נחקר, השיב פרופ' בנדור כי אין בעיה משפטית בכך: \"הרי לא נכון ולא הגיוני לפסול אדם במשך שנים רבות למגוון רחב של תפקידים רק בגלל שיש חקירה\".\nלדברי בנדור, \"אין תקדים לגבי הרחבה נוספת לתיקים אחרים כל עוד אין קשר ישיר בין התיק לחשדות. יש להיזהר מאוד בהרחבת המגבלות כדי להימנע ממצב שאדם שלא הוגש כתב אישום ולא הורשע,\nיהיה מנוע משורה ארוכה של תפקידים ציבוריים. עצם העובדה שיש חשד בתחום רחב שנוגע בנושאים רבים, לא מונע ממנו לעסוק בו כל עוד אין נגיעה ממשית לתפקיד\".\nגם אם אחת החשדות כלפי ליברמן היא על הלבנת הון, מסביר פרופ' בנדור, הרי שאין הדבר אומר שהוא פסול מלכהן כשר אוצר, כל עוד אין כתב אישום. \"הרשות להלבנת הון היא חלק ממשרד המשפטים וגם אם יש קשר עקיף למשרד האוצר, הרי שייתכן שיוטלו מגבלות מסוימות, אולם אין למנוע באופן גורף את התפקיד. הרי גם אם הוא חשוד בהלבנת הון, כיצד העובדה שיכהן כשר האוצר תפגע בחקירה שלו?\""}
{"article_id": "0,7340,L-3670485,00.html", "header_title": "המכבש של לבני: איציק לליברמן, מופז מול ש\"ס", "full_text": "בעוד יו\"ר הליכוד בנימין נתניהו ממשיך במגעיו הקואליציוניים\nיו\"ר\n\t ישראל ביתנו אביגדור ליברמן, גם יו\"ר קדימה, ציפי לבני, אינה שוקטת על שמריה, והחלה לתכנן הערב (יום ד') יחד עם בכירי מפלגתה את מכבש הלחצים שיופעל בימים הקרובים על השותפות הפוטנציאליות להרכבת ממשלה בראשותה.\nבהתייעצות שנערכה בין ראשי המפלגה, סוכם כי יו\"ר הכנסת, דליה איציק, תקבל את המשימה הלא פשוטה לנסות ולשכנע את יו\"ר ישראל ביתנו, אביגדור ליברמן, שלא להמליץ על בנימין נתניהו לנשיא כמועמדו להרכבת הממשלה. לבני עצמה כבר\nעם ליברמן, עוד לפני שנועד עם נתניהו, והבהירה לו כי \"זאת הזדמנות לאחדות שיכולה לקדם את הנושאים שחשובים גם לך\". השניים סיכמו להמשיך להידבר.\nהשר שאול מופז קיבל משימה מורכבת אף יותר - לנסות להפעיל את השפעתו על ש\"ס ועל מנהיגה הרוחני עובדיה יוסף.\nזאת, למרות שבניגוד לליברמן ששומר בינתיים את קלפיו קרוב לחזה, בש\"ס דווקא הכריזו בריש גלי כי יתמכו בנתניהו, ואף הדגישו בתשדירי הבחירות שלהם כי כל קול לש\"ס כמוהו כתמיכה ביו\"ר הליכוד.\nעוד סוכם בהתייעצות, כי בכירים נוספים במפלגה, בהם צחי הנגבי, חיים רמון ואחרים, ייטלו חלק בפעולות ה\"ריכוך\" של הימים הקרובים."}
{"article_id": "0,7340,L-3670456,00.html", "header_title": "נתניהו בסיעת הליכוד: לא תהיה רוטציה", "full_text": "כך, לדברי נוכחים בישיבת סיעת הליכוד, אמר יו\"ר המפלגה, ח\"כ בנימין נתניהו, זמן קצר לאחר\nעם יו\"ר ישראל ביתנו, ח\"כ אביגדור ליברמן. במקביל, נערכים גישושים ראשונים בניסיון להרחיב את הסיעה באמצעות חבירה ל\"בית היהודי\".\nנתניהו הוסיף בישיבה: \"אם קדימה יתעלו מעל השיקולים הפוליטיים והספינים וידאגו לממשלה לטובת המדינה - הם יצטרפו לממשלה שלנו\". חברי הסיעה\nבהרכבה החדש והמורחב התכנסו לראשונה בכנסת, ובניגוד לישיבות שכאלה - נאסרה כניסת כתבים. באופן שרבים יראו בו סימליות מסוימת, חברי הסיעה התכנסו בחדר המשמש בדרך כלל את סיעת קדימה.\nיו\"ר המפלגה אף נמנע מלתת הצהרת פתיחה מתוקשרת. עוד הוא אמר בישיבה: \"אתחיל במגעים רשמיים לאחר החלטת הנשיא. זה לא פשוט, אך גם לא כל כך מסובך\". החשאיות האופפת את פעולותיו של היו\"ר נמשכה לאורך היום, בעוד יועציו של נתניהו נמנעו מלמסור לתקשורת מידע אודות מועדי הפגישות שערך עם המפלגות השונות, תוכנן ומיקומן.\nבכירים בליכוד אמרו היום כי \"הישיבה הזו נועדה לכאורה לעדכן את חברי הסיעה החדשים בפרטי המו\"מ, אבל המטרה העיקרית שלה היא לתת לחברי הסיעה תחושה של שותפות כדי למנוע מתלונות שעלו בקמפיין על פיהם פוליטיקאים לא שותפו בו - לשוב שנית\".\nגורמים במפלגת הבית היהודי אמרו הערב כי ישנם גישושים מצד גורמים בליכוד בניסיון להביא לאיחוד בין שתי המפלגות, כדי להפוך את הליכוד לסיעה הגדולה ביותר בכנסת ה-18.\nבינתיים, המשא ומתון הקואליציוני של הליכוד נעשה בקדחתנות. פחות מיממה אחרי שישראל ביתנו הבהירה כי היא לא בכיס של הליכוד, נפגש ליברמן עם נתניהו במשכן הכנסת. היתה זו הפגישה הראשונה בין השניים מאז הבחירות, ומכורח הנסיבות היא נערכה תחת אותו מעטה חשאיות. בישראל ביתנו יש כוונה לנהל מו\"מ עם הליכוד ועם קדימה - במקביל.\nהגישושים הראשונים בין המפלגות השונות החלו לצבור תאוצה שעות ספורות לאחר פרסום תוצאות האמת הכמעט-סופיות. יו\"ר קדימה, ציפי לבני,\nעם ליברמן טרם\n\t פגישתו עם נתניהו. לבני אמרה לליברמן, כי \"זו שעת רצון. הציבור הכריע וקבע מי הוא רוצה שיהיה ראש הממשלה. זאת הזדמנות לאחדות שיכולה לקדם את הנושאים שחשובים גם לך\".\nבצהריים\nעם יו\"ר ש\"ס, אלי ישי, למשך כשעה וחצי במשרדי הליכוד בכנסת. לאחר הפגישה, עלתה האפשרות שש\"ס תשב בקואליציה יחד עם ישראל ביתנו, מפלגתו של אביגדור ליברמן - וישי אמר בנושא: \"היו בעבר חיבורים קיצוניים יותר מזה\"."}
{"article_id": "0,7340,L-3670450,00.html", "header_title": "ארה\"ב: נעשה ביזנס עם כל ממשלה בישראל", "full_text": "ממשל אובמה מתייחס הערב (יום ד') בזהירות ל\nבישראל,\n\t ול\"פלונטר\" הפוליטי שנוצר. בממשל מבהירים כי אין כוונה לעשות ספקולציות על ההרכב העתידי של ממשלת ישראל וכי ימשיכו לעבוד עם כל ממשלה שתקום, אך בהחלט מצפים שהממשלה תמשיך בקידום תהליך השלום - שבמרכזו חזון שתי המדינות.\nעד כה נמנעו הנשיא ברק אובמה, מזכירת המדינה הילרי קלינטון או כל דמות בכירה אחרת מהתייחסות לתוצאות הבחירות. בהתייחסות יחידה אמר דובר מחלקת המדינה, רוברט ווד, כי \"התוצאות הרשמיות טרם התפרסמו. אנחנו לא נעשה ספקולציה בשאלה איזו ממשלה תכונן. ישראל היא דמוקרטיה משגשגת, היא מצויה בעיצומו של תהליך חוקתי של בחירת ממשלה\".\n\"יש לנו סדר יום בריא עם ממשלת ישראל\", הוסיף ווד, \"ואנחנו ממתינים לעשות ביזנס עם הממשלה החדשה\".\nהאמריקנים מדגישים שמדובר בתהליך פנימי ישראלי. \"זו ההחלטה של אזרחי ישראל ולא של ארה\"ב\", מבהירים במחלקת המדינה, אבל בה בעת מדגישים כי \"ברור שצריך לראות איזה סוג של מדיניות היא תנקוט בכמה תחומים, ויהיו לנו שיחות עם הממשלה החדשה כשתכונן\".\nעל האפשרות של כינון ממשלת ימין צרה בישראל, מסרבים בממשל אובמה להגיב, ומבהירים כי ארה\"ב, כהרגלה, תעבוד עם כל ממשלה אפשרית. \"זו בחירה של אזרחי\nישראל, וכשהממשלה תכונן, תהיה אשר תהיה, אנחנו נעבוד עם הממשלה הזו\", אמר ווד.\n\"אנחנו עובדים עם ממשלות ישראל בניסיון להשפיע על תהליך השלום, וזו עדיין מטרתנו\", הוסיף. על השאלה אם ארה\"ב עדין דבקה בחזון שתי המדינות, השיב: \"זה בדיוק מה שאנחנו רוצים. ברור שאנחנו מקווים שהממשלה החדשה תמשיך לחפש את מסלול השלום. אני לא רואה סיבה שהממשלה החדשה תעשה משהו אחר\".\nבכל מקרה, האמריקנים מבהירים כי אין שינוי בלוח הזמנים של עבודת השליח המיוחד ג'ורג' מיטשל, ש\nלפני שבועיים, וייצא עד סוף החודש לסיבוב שני במזרח התיכון.\nהנשיא אובמה אמנם עדיין לא פצה את פיו בפומבי, אך הערב הוא התקשר לנשיא שמעון פרס, ובירך אותו על הליך הבחירות הדמוקרטי המוצלח. אובמה התעניין בהמשך תהליך הרכבת הממשלה, ונשיא המדינה סקר בפניו את ההליך החוקי. אובמה איחל לנשיא הצלחה, ואמר כי התהליך נראה מורכב, אך הוא בטוח שישראל תיהנה מניסיונו של הנשיא בדרך להחלטה ראויה."}
{"article_id": "0,7340,L-3670052,00.html", "header_title": "נתניהו וישי ייפגשו; בר-און: מצב חסר תקדים", "full_text": "התוצאות עדיין לא ברורות סופית, אבל יו\"ר הליכוד, בנימין נתניהו, לא מבזבז זמן. בצהריים (יום ד') ייפגש נתניהו עם יו\"ר ש\"ס, אלי ישי, לשיחות ראשוניות לקראת יצירת גוש ימין חוסם. ישי הצהיר בעבר כי יתמוך במועמדותו של נתניהו לראשות הממשלה.\nנתניהו מינה את עו\"ד יעקב נאמן לעמוד בראש צוות מצומצם שיעסוק בשיחות המשא ומתן הקואליציוני - ויחל לפעול כבר היום.\nשר האוצר, רוני בר-און (קדימה), אמר הבוקר ל-ynet כי \"לגיטימי מבחינת נתניהו לנסות, אבל זה תקדים שעוד לא היה כמותו. לבני זכתה בבחירות. מה נתניהו חושב? שהוא ידבר היום עם כל הסיעות, יסגור איתם על צעטאלע ויקבע כך גורלה של מדינה לארבע שנים\".\nצילום: צלמי ynet, עריכה: סיגל מגריסו\nעם פרסום תוצאות האמת, נשמע בר-און מפוכח. ברור לו שלמרות שמפלגתו זכתה במנדט אחד יותר מהליכוד, היא ניצבת מול גוש חוסם של הימין: \"אין ספק שהמצב בעייתי. עוד לא פיענחנו את תוצאות הבחירות ואנחנו כבר מדברים על הבחירות הבאות.\n\"התוצאות, והאפשרות שנתניהו יקים ממשלה, הן בעייתיות. אם זו תהיה ממשלת ימין קיצוני, כפי שהוא רוצה או כפי שהוא צריך, אז זאת תהיה ממשלת שיתוק לאומי. לא ליברמן, לא ש\"ס ולא האיחוד הלאומי פראיירים. הם ירצו הסכם קואליציוני חתום על פי הערכים שהם מייצגים. אחרי זה מה הטעם? הוא יבוא לקדימה ויבקש 'מלבין לאומי'. אין לו טעם לחפש במצב כזה 'מלבינים' במרכז\".\nעוד אמר בר-און כי אחד האתגרים הגדולים שיעמדו בפני הממשלה הבאה הוא המשבר הכלכלי העולמי: \"איך ביבי מתכוון להקים ממשלה שתעביר\nתקציב עם כוחות שכאלה? כל אחד ירצה לנגוס ולתקוע שיניים בתקציב. נתניהו מבין את זה, אחרי שעשה הישגים נרחבים בממשלת שרון ב-2003, שם היינו כוח של 76 ח\"כים. עכשיו הוא רוצה לסגור עסקה עם מפלגות שלכל אחת אינטרס בתקציב, בתקופה של משבר כלכלי קשה הרבה יותר. אני לא יודע אם הוא יוכל לעשות זאת\".\nכמו בליכוד, גם השר בר-און שולל אפשרות של רוטציה. הוא טוען שקדימה צריכה להרכיב את הממשלה הבאה בצורה מובהקת: \"אני לא מקבל את זה כעובדה שצריך רוטציה. מי שזכה נכון לעכשיו ברוב המנדטים צריך להרכיב את הממשלה הבאה. בעניין הזה אני רוצה להוסיף שליברמן לא נמצא בכיסו של ביבי. אף אחד לא יודע מי יהיה ראש הממשלה הבא\"."}
{"article_id": "0,7340,L-3670188,00.html", "header_title": "לא מבזבזת זמן: לבני נועדה עם ליברמן", "full_text": "יושב ראש הליכוד נתניהו, נועד הבוקר (יום ד') עם אלי ישי, בניסיון להקים גוש ימני חוסם. אלא שבה בעת, גם יושבת ראש קדימה, ציפי לבני, מוכיחה שהיא לא מבזבזת זמן והבוקר נפגשה במשרד החוץ בירושלים עם יו\"ר ישראל ביתנו, אביגדור ליברמן, שזכה ב-15 מנדטים ובמידה רבה אוחז את המפתחות לממשלה הבאה.\nבתום הפגישה אמרה לבני לליבמן, כי \"זו שעת רצון. הציבור הכריע וקבע מי הוא רוצה שיהיה ראש הממשלה. זאת הזדמנות לאחדות שיכולה לקדם את הנושאים שחשובים גם לך\". לבני וליברמן סיכמו להמשיך להדבר. יו\"ר קדימה תכנס התייעצות עם בכירי המפלגה בנוגע להרכבת הקולאיציה.\nמאז אמש מקיימת לבני מקיימת שיחות עם ראשי הסיעות ועם בכירים במערכת הפוליטית, בניסיון להרכיב ממשלה - ולמוטט את הגוש החוסם שנתניהו מנסה לבנות. הבוקר שוחחה גם עם יושב ראש מרצ, חיים (ג'ומס) אורון. עם צאתה מביתה בתל-אביב אמרה הבוקר לבני: \"העם בחר בהמוניו, ואני מרגישה את האחריות הגדולה לתרגם את הכוח שניתן לי לעשייה שתקדם את המדינה ותאחד את העם\".\nבקדימה עמלים על נסיונות להרכיב קואליציה, ולשכנע את הסיעות להמליץ לנשיא על לבני כראש הממשלה. הם ייאלצו להתגבר על העובדה שלפי\nתוצאות האמת הבלתי-רשמיות, לגוש הימין 65 מנדטים.\nנתניהו מצדו מנסה לנצל את העוצמה של הימין ולייצר מחנה לאומי שיפנה אל הנשיא בבקשה שיטיל את מלאכת הרכבת הממשלה עליו. יו\"ר הליכוד צפוי להיפגש אחר-הצהריים עם ליברמן.\nהבוקר נועד נתניהו עם יו\"ר ש\"ס ישי, שהצהיר בעבר כי יתמוך במועמדותו של נתניהו לראשות הממשלה. במקביל מינה נתניהו את עו\"ד יעקב נאמן לעמוד בראש צוות מצומצם שיעסוק בשיחות המשא ומתן הקואליציוני - ויחל לפעול כבר היום."}
{"article_id": "0,7340,L-3559335,00.html", "header_title": "העתירה לבג\"ץ נדחתה: מצעד הגאווה ייערך בי-ם", "full_text": "בהחלטתם ציינו השופטים כי לקחו בחשבון את מסלול המצעד ואת הודעת \"הבית הפתוח\" לקראת הארוע כי לא מתוכננות פרובוקציות במהלכו. המצעד עתיד לצאת מרחוב מנשה בן-ישראל בגן העצמאות. לאחר מכן ימשיכו הצועדים דרך רחוב אגרון לכיוון רחוב המלך דוד. הצעדה תסתיים בכיכר פלומר שבגן הפעמון.\nבתגובה להחלטת בג\"צ אמר סער נתנאל, חבר אופוזיציה במועצת העיר, כי הוא מברך על ההכרעה. \"יש שופטים בירושלים ואני שמח שבג\"ץ עמד שוב לצד הדמוקרטיה וחופש הביטוי\", אמר והבטיח כי המצעד יבטא ערכים של סובלנות וזכויות האדם - שירושלים זקוקה להם.\nמנגד, אמרו העותרים מרזל ובן גביר ל-ynet : \"אנחנו לא מופתעים משופטת שאמרה בדיון כי שאיפתה שמצעדי הגאווה יהפכו לשיגרה. לא נשתוק, נמחה נגד המצעד\".\nהמצעד, באופן כמעט מסורתי, עורר סערה בקרב גופים דתיים רבים, שאף התייצבו\nנגדו. תנועת ש\"ס והשר אלי ישי, ח\"כ אורי אריאל (האיחוד הלאומי-מפד\"ל), יהדות התורה והרבנים הראשיים פנו לפני כמה ימים בדרישה לבטל את המצעד, או לחלופין - להעבירו למתחם סגור בקצה העיר.\nלפני כמה ימים\nנגד קיום המצעד עיריית ירושלים וראש העיר, אורי לופוליאנסקי. בתשובתם הוגדר המצעד \"פרובוקציה קשה\". בתשובה, שהוגשה באמצעות מנכ\"ל העירייה יאיר מעיין, נכתב כי הנהלת עיריית ירושלים וגם חברי מועצה מהאופוזיציה מביעים את התנגדותם הנחרצת לקיום המצעד בעיר.\nהמנכ\"ל כתב בשם העירייה ובשם לופוליאנסקי, כי הנהלת העיר רואה בקיום המצעד פרובוקציה קשה, הפוגעת במרקם העדין הקיים בין התושבים בבירה. הוא קרא לביטולו כדי למנוע אלימות בעיר הקודש,\nובכדי לשמור על הסדר הציבורי. במקביל לתשובה זו - הועברה לבג\"ץ גם תשובת היועץ המשפטי של העירייה, שמנהל זה זמן מאבקים עם ראש העירייה. לדבריו - אין כל מניעה לערוך את המצעד והדבר נתון להחלטת המשטרה.\nבשל התגובה הכפולה של העירייה - העירה השופטת איילה פרוקצ'יה כי מדובר ב\"מצב סכיזופרני\" בעיריית ירושלים. לדבריה, עמדת היועץ המשפטי של העירייה היא זו שצריכה לקבוע.\nבשנה שעברה, על אף נסיונות ביטול של הרגע האחרון,\nבהשתתפות\n\t אלפים ברחובות מרכזיים בירושלים. במקביל, קיימו החרדים עצרת בה קראו קינות ופרקי תהילים. בנובמבר 2006 החרדים הצליחו בלחץ,\nבאיצטדיון גבעת רם בירושלים.\nבאירוע שנערך במאי 2005\nשלושה משתתפים במצעד הגאווה בבירה. הדוקר, ישי שליסל, הורשע בניסיון רצח ונידון ל\nבפועל."}
{"article_id": "0,7340,L-2971639,00.html", "header_title": "צוות משלוש יחידות החקירה יחקור את הנגבי", "full_text": "כך נקבע בדיון מיוחד בנושא, שנערך הערב (יום ד') בצמרת המשטרה. החקירה תתחיל כבר מחר בבוקר.\nעל הקמת צוות החקירה המיוחד הורה מפכ\"ל המשטרה, רב-ניצב משה קראדי. בדיון השתתף גם היועץ המשפטי לממשלה, מני מזוז, פרקליט המדינה, ערן שנדר וראש אגף החקירות במשטרה, ניצב משה מזרחי.\nהצוות יכלול חוקרים מהיחידה הארצית לחקירות הונאה (יאח\"ה), היחידה הארצית לחקירות בינלאומיות (יאחב\"ל) והיחידה הארצית לחקירת עבירות כלכליות. ראש היחידה האחרונה, תת-ניצב יואב סגלוביץ', יעמוד בראש צוות חקירה המיוחד.\nהחקירה הופקדה על שלוש היחידות מסיבות של \"מראית עין\": ראש היאחב\"ל לשעבר, יוחנן דנינו, עבר לשמש כראש המטה של השר לביטחון פנים, ואילו ראש יאח\"ה תת-ניצב מירי גולן אמורה אף היא להיות מקודמת בקרוב - באישור השר.\nאמש הורה היועץ המשפטי, מני מזוז, על פתיחת חקירה פלילית בפרשת המינויים הפוליטיים במשרד לאיכות הסביבה תחת כהונתו של הנגבי, כפי שנחשף\n.\n\t בעקבות כך\nמתפקידו\n\t כשר לביטחון פנים, המופקד על המשטרה. במערכת הפוליטית הועלו מספר שמות כמחליפים אפשריים, ובראשם\n.\nבתוך כך, נציבות שירות המדינה פתחה הערב בהליכי השעייה נגד מנכ\"ל המשרד לביטחון פנים, שמואל הרשקוביץ, ש\"מככב\" אף הוא בדו\"ח המבקר. ניתנה לו אפשרות להציג את טיעוניו בכתב עד ל-9 בחודש."}
{"article_id": "0,7340,L-2973609,00.html", "header_title": "השר עזרא: במידת הצורך אתייעץ עם הנגבי", "full_text": ", כך אמר השר החדש לביטחון פנים, גדעון עזרא, בטקס חילופי שרים שנערך אחר הצהריים (יום ב') במשרד לביטחון פנים.\nהשר צחי הנגבי סיים את תפקידו במשרד לצורך\nוכעת יכהן כשר ללא תיק. ממלא מקומו השר עזרא אמר בפתח הטקס: \"קיבלתי את התפקיד בנסיבות שהיו יכולות להיות טובות יותר. חזרתי למשרד לביטחון פנים כשר ואני מקווה שצחי הנגבי יוכל לחזור במהרה להמשיך בפעילותו הברוכה. אני מתכוון להיות שר במאה אחוזים במקביל לתפקידי כשר התיירות\".\n\"הטקס הזה מאופיין ברגשות אחרים\", אמר הנגבי. \"תחושה של מועקה כבדה ותסכול טבעי. מה שמסייע לי להתגבר הם שני דברים - האחד זה העובדה שמהיום מופקד המשרד בידי אדם שצמח בהוויה הביטחונית של מדינת ישראל ומכיר את המשרד לביטחון פנים עם מחשבה מקורית. עוד עוזרת לי האמונה המובהקת שלא ירחק היום והגורמים המוסמכים יקבעו שלא היה פגם בפעילות שלי במשרד לאיכות הסביבה. אני מאחל צדק מהיר\".\nבתום הטקס התייחס השר גדעון עזרא לעתירת התנועה לאיכות השלטון נגד השעייתו הזמנית בלבד של הנגבי ואמר: \"אם למפכ\"ל היה חשש מזה הוא לא היה מהסס לומר את הדברים. אני משוכנע שזכותו וחובתו של המפכ\"ל לערער על ההחלטה אך הוא לא ערער עליה\".\nהתנועה לאיכות השלטון עתרה לבג\"ץ נגד השעייתו הזמנית בלבד של הנגבי מתפקיד השר לביטחון פנים. בטענה שלא ניתן לצפות מהחוקרים לבצע את החקירה נגד הנגבי בלי מורא ובלי משוא פנים, \"כל עוד מרחפת מעל ראשם חזרתו הצפויה לתפקיד בתום החקירה\".\nבעתירה, שהוגשה על ידי עורכי הדין אליעד שרגא, ברק כלב ונילי אבן חן, נדרש להטיל על הנגבי תקופת צינון של חמש שנים, עד שיוכל למלא את תפקיד השר לביטחון פנים אחרי החקירה.\nבנוסף דורשת התנועה לאיכות השלטון מהנגבי להתפטר מתפקיד השר לביטחון פנים ולא להסתפק בהשעיה הזמנית. זאת כיוון שחוקריו עומדים במצב בלתי אפשרי בו הם נאלצים לחקור את מי שעשוי לחזור לתפקידו אם תסתיים החקירה נגדו בלי הגשת כתב אישום.\nהתנועה דורשת עוד להפקיד את החקירה בידי גורמים שלא מתוך המשטרה, כגון חוקרים שפרשו מהמשטרה, חוקרים מתוך הרשות לניירות ערך או חוקרים מהרשות להגבלים עסקיים. כמו כן דורשת התנועה להנחות את המשטרה שלא להכליל בצוות החקירה המיוחד חוקרים שמונו או קודמו על ידי הנגבי, מחשש לניגוד עניינים.\nהתנועה מבקשת מבג\"ץ לקיים דיון דחוף בעתירה ולהוציא צו ביניים שיקפיא את המשך החקירה נגד הנגבי, \"כדי למנוע נזק בלתי הפיך ביכולת לנהל חקירה בלא מורא ובלא משוא פנים\".\nבטקס חילופי השרים מנה השר עזרא את הנושאים שעומדים מבחינתו על סדר היום במשטרה: אכיפת החוק במדינה, מלחמה בסוגים השונים של הפשיעה ובתאונות הדרכים.\nבנושא תאונות הדרכים אמר השר עזרא כי הוא מתכוון לבקש מהמפכ\"ל לקיים את ביקורו הראשון באגף התנועה. \"זו טעות שקוראים כך לתאונות הדרכים. צריך לקרוא להם תאונות אנשים\", אמר השר עזרא וציין כי הדרכים לא אשמות.\nבנושא הביטחון אמר: \"אנחנו המעגל הנוסף של צה\"ל והשב\"כ. לא הצלחנו למנוע את הפיגוע בבאר שבע וקרה אסון ברוסיה ובעקבותיו עלה אצלנו נושא האבטחה בבתי הספר. נושאים נוספים שאני מתכוון לעסוק בהם זה המלצות ועדת אור, הבדואים בנגב או כפי שאני נוהג לומר יותר תיירות ופחות פשיעה\". לגבי ירושלים אמר השר עזרא כי המשטרה תשקיע חלק גדול מזמנה בנושא ירושלים על כל השלכותיה.\nהשר עזרא התייחס לאסון שאירע בסוף השבוע ברוסיה ואמר: \"ביקשתי מהמפכ\"ל לבדוק את האבטחה בבתי ספר. יש לזכור שהמצב ברוסיה ופה שונה לחלוטין משום שהשב\"כ הישראלי היה יודע אודות 30 מחבלים שיוצאים לפעולה בשטח ישראל\"."}
{"article_id": "0,7340,L-3664737,00.html", "header_title": "מיטשל סיים את מסעו בתקווה למדינה פלסטינית", "full_text": "מוקדם יותר נועד מיטשל בעמאן עם מלך ירדן, עבדאללה השני.\nגורם בכיר בארמון המלוכה הירדני מסר, כי\nלחדש את המשא ומתן לשלום בין ישראל לפלסטינים על בסיס התהליך הקיים, ולא להעלות יוזמה חדשה.\nלדברי הגורם, המלך עבדאללה ביקש ממיטשל לדבוק בפיתרון על בסיס העיקרון של שתי מדינות לשני העמים. הגורם בארמון המלוכה הוסיף שהמלך עבדאללה אמר לשליח המיוחד, כי \"יש לפעול במהירות, מבלי לאבד זמן\".\nשליח הרביעייה הבינלאומית למזרח התיכון, טוני בלייר, טען בסוף השבוע כי יש למצוא דרך\nבתהליך השלום, אולם הבהיר כי הדבר יצליח רק אם יעמוד חמאס בתנאים המתאימים. \"אני סבור שחשוב שנמצא דרך להכניס את חמאס לתוך התהליך, אך הדבר יוכל להתבצע רק אם הארגון יסכים לעמוד בתנאים שיוצבו בפניו\", הבהיר. יו\"ר חמאס בפרלמנט הפלסטיני אמר כי ההצעה\n."}
{"article_id": "0,7340,L-3670549,00.html", "header_title": "גם במפת הבחירות של ynet: המדינה זזה ימינה", "full_text": "בירושלים החרדים שמרו על כוחם והליכוד גרף את יתר הקולות בבחירות 2009. בחיפה הצליחו ישראל ביתנו וחד\"ש לכבוש יותר ויותר שכונות. תל אביב שמרה אמונים לקדימה, אבל ביפו זנחו את המפלגות הציוניות לטובת הערביות. ותושבי שדרות, שנתנו את קולם לעבודה לפני שלוש שנים, העדיפו לשכוח את עמיר פרץ ולהתנחם בחיקו של בנימין נתניהו. מפת הבחירות של ynet חושפת בבירור את המגמות, השינויים והצבע הפוליטי החדש של כל עיר ושכונה.\nירושלים מודל 2009: הליכוד ויהדות התורה\nב\nהצליחה קדימה לשמור על אחיזתה ברחבי העיר, אך הליכוד מצדו התחזק. ב-2006 הפסיד הליכוד לישראל ביתנו את השכונות בקרבת הים, שבהן זכה שלוש שנים קודם לכן - קריית-אליעזר, קריית-שפרינצק ונווה דוד. בבחירות האחרונות הצליח נתניהו לכבוד מחדש רק את נווה דוד, אך באותה נשימה איבד את המושבה הגרמנית. בקרב השכונות הערביות סיפור ההצלחה הגדול שייך לחד\"ש. לפני שלוש שנים שלטה רע\"מ-תע\"ל כמעט ללא עוררין בחליסה ובוואדי ניסנאס, אך היתרון עבר כעת למפלגתו של מוחמד ברכה.\nהמשיכה לתמוך בקדימה זו מערכת הבחירות השנייה ברציפות. ב-2006 הצליחה העבודה לזכות ברוב בכמה שכונות, כמו פלורנטין, אך שלשום השלימה קדימה את הכיבוש של העיר העברית הראשונה והותירה את ברק חסר כל. יפו, שבבחירות הקודמות העניקה את תמיכתה למפלגות ציוניות כמו קדימה והעבודה, העדיפה הפעם לתת את קולה לרע\"מ-תע\"ל.\nבשכונות רבות בדרום תל אביב, בהן שלט הליכוד ב-2003 וש\"ס ב-2006, נרשמה תזוזה מרשימה חזרה לנתניהו. ש\"ס אמנם נאלצה להשיב את שכונות כפר שלם ונווה שאנן, אך שמרה על כוחה בשכונת התקווה. בצפון תל-אביב ובמרכזה זכתה קדימה ברוב השכונות בלמעלה מ-40 אחוזי תמיכה.\nלמרות ניצחונה המרשים של קדימה בתל אביב, בשאר חלקי גוש דן נראה כי יישרו קו עם דעת הקהל הלאומית. ב\n, בה שלט הליכוד ב-2003 וקדימה ב-2006, התפצלו השכונות בין הליכוד לישראל ביתנו. אולם קדימה שמרה על כוחה בשכונות נווה רמז ורמת הנשיא. ב\nהשכנה קדימה ממשיכה להוביל, על אף שהיא איבדה כמה שכונות לטובת הליכוד.\nו\nשמרו אמונים לקדימה. לעומתן, רוב תושבי\n, שהצביעו לאיחוד הלאומי-מפד\"ל ב-2006, לא ידעו לעכל את התהפוכות בציונות הדתית והעדיפו לשלשל פתק של \"מחל\" בקלפי.\nאפקט עמיר פרץ העניק לעבודה את הניצחון ב\nב-2006, אך מלחמת לבנון השנייה וירי הקסאמים עשו כנראה את שלהם. שלשום שדרות זזה ימינה ונתנה את קולה לליכוד. הכנסת ערים נוספות לטווח הרקטות שינתה משמעותית את דפוסי ההצבעה:\n, שב-2006 חילקה את קולותיה בין קדימה, לש\"ס ולישראל ביתנו, עברה הפעם חד-משמעית לליכוד, בעוד ששכונות כמו נווה דקלים ונווה ההדרים שמרו אמונים לליברמן.\nבירת הנגב, שספגה לראשונה מטחי רקטות בעופרת יצוקה, עדיין לא ויתרה על מפלגת השלטון. ב-2006 זכתה קדימה ברוב זעום ב\nויתר הקולות התפצלו בין מפלגות רבות. שלשום קדימה אמנם שמרה על כוחה באופן יחסי, אולם הפכה למפלגה השלישית בגודלה בעיר. זאת, לאחר שהמצביעים ויתרו על המפלגות הקטנות והתייצבו לצד הליכוד וישראל ביתנו.\nב\nהיו תוצאות צמודות ב-2006 והעיר נצבעה בצבעי העבודה, ש\"ס וישראל ביתנו. בבחירות האחרונות נראה כי העבודה וש\"ס כמעט נמחקו מהמפה, בעוד שישראל ביתנו התחזקה ורוב העיר נפלה כפרי בשל לידי נתניהו. תושבי\n, שחזרו לחרדת הקטיושות רק לפני חודש, שבו אף הם להצביע בהמוניהם לליכוד. רק לפני שלוש שנים היתה מפלגתו של נתניהו הרביעית בגודלה בעיר, אחרי קדימה, העבודה וישראל ביתנו. עם זאת, קדימה עדיין שמרה על כוחה בעיר.\nועוד בגליל - העבודה שזכתה בבחירות 2006 ביישובים רבים, איבדה את השליטה ברובם. בראש פינה, חלק מכרמיאל, מראר, כפר שמאי, יעד, יודפת, כפר-קיש, שרונה, כדורי, גינוסר, לוטם ויישובים קטנים נוספים."}
{"article_id": "0,7340,L-3669957,00.html", "header_title": "בישראל ביתנו מבהירים: \"לא בכיס של נתניהו\"", "full_text": "נוכח הציפיות שהיו בשמיים, תוצאות הבחירות לכנסת ה-18 התקבלו בישראל ביתנו בשמחה מהולה באכזבה. הפעילים קיוו לזכות ב-20 מנדטים, אך בסופו של דבר הסתפקו ב-15, כמפלגה השלישית בגודלה בכנסת. אלא שביום שאחרי מבינים בישראל ביתנו כי היושב ראש אביגדור ליברמן, הוא שעשוי להכריע מי יהיה ראש הממשלה הבא - ואין בכוונתם לבזבז את הכוח שנפל בידיהם.\nבכירים בישראל ביתנו לא שוכחים שבמהלך מערכת הבחירות העדיף נתניהו שלא להבטיח תיק מסוים לליברמן, למעט בימים האחרונים כשחשש מבריחת קולות. נוכח היחס הזה, אמרו, ייתכן שליברמן ימליץ על עצמו בפני הנשיא להרכבת הממשלה.\nבאדיבות ערוץ הכנסת\nסיעת ישראל ביתנו תתכנס עוד היום (ד') לדון בהמלצותיה להרכבת הממשלה, ולהכשיר את הקרקע למשא ומתן הקואליציוני ש\nבלילה.\n\t אחרי סגירת הקלפיות,\nבנאומו המאולתר כי הוא מודע לכוח שהוא מחזיק בידיו ושביכולתו להמליך מלכים.\n\"כולם אומרים - המפתח לממשלה הבאה נמצא אצל ישראל ביתנו. המפתח הזה מטיל עלינו אחריות וההחלטה תהיה לא פשוטה. דיברתי עם ציפי לבני ובנימין נתניהו אבל אנחנו נילחם על העקרונות שלנו\", אמר.\n(צילום: AFP)\nליברמן אמנם הודה כי נטייתו הטבעית היא לממשלת ימין, אך גורם בכיר בישראל ביתנו ציין כי המפלגה השלישית בגודלה בכנסת ה-18 לא נמצאת בכיס של אף אחד. \"אנחנו מעדיפים ללכת עם מחנה לאומי בראשותו של נתניהו\", הדגיש הגורם בשיחה עם ynet. \"זו ההעדפה שלנו, אך לא פסלנו את לבני\".\nבינתיים, המועמדים הניצבים ב-15 המקומות הראשונים ברשימת ישראל ביתנו לכנסת מתחילים להתרגל לעובדה שבקרוב יכהנו כחברי כנסת ישראל.\n,\n\t מגישה בערוץ 9 לשעבר, הסבירה ל-ynet כי תנצל את תפקידה החדשה כדי להתמקד בנושאי רווחה ובקידום מעמד האשה.\n\"גם עכשיו אני עוסקת בתחום החברתי, כי הוא מאוד קרוב לליבי\", היא סיפרה. \"האיום האיראני זה עניין ביטחוני מאוד חשוב ויש לנו יושב ראש שמבין בנושא היטב, ולי מאוד חשוב לדאוג\nלחינוך. אני, כ\nושמיני שבדרך, מבינה זאת היטב. נושא החינוך מאוד חשוב, כי אני רוצה לעודד נשים ללדת יותר ילדים שגם להם יהיו מוסר ונאמנות לישראל\".\nהיא מבינה שתפקידה החדש יחייב אותה לעמוד בלוח זמנים צפוף במיוחד, ולכן תהיה חלוקת עבודה חדשה בינה לבין בעלה: \"זה לא פשוט לקבל החלטה כזו עם שבעה ילדים. כשהתלבטתי בנושא, אמרתי לאביגדור שתהיה בעיה מבחינת הזמן. הוא השיב 'יש לך בעל', אז למדנו להסתדר ולחלק את הזמן בצורה נכונה\". לדבריה, גם ילדיהם הגדולים יצטרכו לעזור בגידול אחיהם הקטנים, \"כמו במשפחות של חרדים\".\nחברת הכנסת המיועדת ציינה כי גם ילדיה, בהם בנה בן השלוש, לקחו חלק פעיל בקמפיין ישראל ביתנו ואף שכנעו את חבריהם בגן ובבית הספר לתמוך בליברמן."}
{"article_id": "0,7340,L-3669951,00.html", "header_title": "קח אותי שמעון", "full_text": "אחרי שנדמו צלילי הג'ינגל של קדימה, והפעילים נטשו את אולם האירועים במלון דוויד אינטרקונטיננטל בתל-אביב - פניהם של בכירי קדימה הרצינו. פתאום, אחרי שרמת האדרנלין ירדה, תמונת המנדטים כבר לא נראתה כל כך טוב. 28 מנדטים הם הישג יפה עבור מפלגה שעד לפני כמה חודשים נחשבה להיסטוריה, אולם הם בטלים בשישים אל מול הגוש ימני המחוזק שירכיב את הכנסת ה-18.\n\"בלי קמפיין ציבורי גדול ומשמעותי בעד הקמת ממשלת אחדות, הסיכוי שלה להקים ממשלה מאוד נמוך\", נאנח אחד מבכירי המפלגה. \"צריך להפעיל לחץ ציבורי על נתניהו, כדי שייכנס לממשלה בראשותה. אם זה יקרה, יש לה סיכוי. אם לא, אנחנו בבעיה\".\nלמרות התקוות בקדימה, הנשיא שמעון פרס\nלהטיל על יושבת ראש קדימה את משימת הרכבת הממשלה, כדי שהיא תוכל לנסות את מזלה. אך למה לו לעשות כן? על פי החוק, ולאחר התייעצויות עם סיעות הכנסת, בסמכותו\nשל הנשיא להכריע על מי להטיל את הרכבת הממשלה: על זה העומד בראשות המפלגה הגדולה ביותר, או על זה שעליו ממליצים רוב חברי הכנסת. בדרך כלל, שתי התכונות האלה הולכות יחד.\nהפעם, הבחירה של הציבור לקתה במעין סכיזופרניה: רוצים את לבני, אך מעדיפים את הדרך של נתניהו וליברמן. קדימה זכתה אומנם ברוב קולות, אך לליכוד יש יותר מליצי יושר. או במילים אחרות: צריך לקרות משהו דרמטי כדי שפרס יתעלם לחלוטין מהמציאות הפוליטית, ויחליט להטיל דווקא על לבני את הרכבת הממשלה.\nבינתיים, גם בליכוד וגם בקדימה מגבירים את המאמצים ואת המגעים עם שאר סיעות הכנסת כדי לנסות לסגור דיל עוד לפני שפרס יתחיל בסבב ההתייעצויות הרשמי. נתניהו הספיק לדבר אמש עם אביגדור ליברמן ועם אלי ישי, וגם לבני סיפרה שהספיקה לשוחח עם שותפות פוטנציאליות משמאל ומימין.\nבקדימה מעריכים שכבר בימים הקרובים תתקיים פגישה עם ליברמן, ונראה שגם שיחת הטלפון עם ישי לא היתה חלבית לחלוטין. יושב ראש ש\"ס לא לגמרי סגר את הדלת בפני שותפות אפשרית עם קדימה. ומצד שני, לא בהכרח צריך להתרגש מהשיחות האלה: המערכת הפוליטית עומדת בפני משא ומתן קואליציוני מתיש, וכל שיחה מהסוג הזה מהווה חלק מה\"שופינג\" שראשי המפלגות עושים כחלק מהתן וקח הקואליציוני.\n(צילום: אלכס קולמויסקי)\nאז האם אפשר לקבוע הלילה שציפי לבני לא תוכל להקים ממשלה למרות שקדימה זכתה ברוב הקולות? עדיין לא. אם הנשיא אכן יטיל על לבני להרכיב ממשלה ראשונה, היא ואנשיה יעשו את כל התרגילים האפשריים כדי לנסות ולעמוד במשימה. קל זה לא יהיה, אך לעולם אין לדעת. אם על נתניהו תוטל הרכבת הממשלה, משימתו תהיה קלה הרבה יותר."}
{"article_id": "0,7340,L-3664487,00.html", "header_title": "בלייר: יש לשלב את חמאס בתהליך השלום", "full_text": "שליח הרביעייה הבינלאומית למזרח התיכון, טוני בלייר, הבהיר כי יש לכלול את ארגון חמאס כשותף בתהליך השלום באזור. בראיון לעיתון \"טיימס\" הלונדוני שהתפרסם היום (שבת) אמר בלייר כי יש למצוא דרך לשלב את הארגון בתהליך, אולם הבהיר כי הדבר יצליח רק אם יעמוד חמאס בתנאים המתאימים.\n\"אני סבור שחשוב שנמצא דרך להכניס את חמאס לתוך התהליך, אך הדבר יוכל להתבצע\nרק אם הארגון יסכים לעמוד בתנאים שיוצבו בפניו\", הבהיר בלייר.\nעם זאת, הדגיש בלייר כי מדינות הקוורטט ממשיכות להחזיק בדעה לפיה לא יהיו שיחות עם חמאס, ישירות או עקיפות, אלא אם יסכים הארגון להפסיק את האלימות ויכיר בקיומה של מדינת ישראל. לדבריו, יהיה קושי אמיתי לדון עם חמאס אם לא יסכים לרעיון של שתי מדינות.\nבראיון טען בלייר כי הניסיון לבודד את עזה וליצור מדינה פלסטינית בגדה \"לא יעבוד לעולם\". הוא רמז כי בדומה להסכם השלום שהושג בצפון אירלנד, ישנו סיכוי כי יתאפשרו שיחות עם הארגון בבוא העת. \"העמדה שלי היא שבמצב כזה מדברים עם כולם\", אמר.\nכשנשאל האם הופתע מהחלטת ישראל\nבעקבות\n\t ירי הרקטות המתמשך מעזה, השיב בלייר בשלילה. \"אני טוען מזה זמן מה שמה שנדרש היא אסטרטגיה שונה לחלוטין\", הוסיף.\nבלייר העניק את הראיון לאחר פגישה עם השליח האמריקני לאזור, ג'ורג' מיטשל,\n.\n\t לדבריו, ישנו כעת סיכוי טוב יותר לגיבוש תוכנית \"שתאפשר לתושבי עזה להתאחד עם הגדה כשתגיעה השעה\".\nמיטשל עצמו\nכי\n\t ארצות הברית מחוייבת לחיפוש אקטיבי אחר השלום. \"האלימות הטרגית בעזה ובדרום ישראל היא \"תזכורת\nתזכורת לאתגרים הרציניים ולמרבה הצער גם למכשולים שעומדים לפנינו\", אמר לאחר פגישה עם יושב ראש  הליכוד, בנימין נתניהו.\n\"הנשיא אובמה הביע את דאגתו העמוקה מאובדן חיי האדם והסבל הרב בעזה. חשוב לשקול הפסקת אש בת-קיימא במקביל למתן מענה מיידי לצרכים ההומניטריים. לאחר מכן, עלינו להמשיך קדימה. ארצות הברית נשארה מחויבת לחיפוש אקטיבי ואגרסיבי אחר שלום יציב בין ישראל לפלסטינים, כמו גם בין ישראל לשאר שכנותיה הערביות\", הוסיף."}
{"article_id": "0,7340,L-3664572,00.html", "header_title": "חמאס על הצעת בלייר: אווילית וחסרת ערך", "full_text": "בחמאס אמנם דוחים היום (שבת) את הצעתו של שליח הרביעייה הבינלאומית למזרח התיכון, טוני בלייר, שאמר כי יש\n- בשל התנאים שהציב - אך הם שואבים ממנה עידוד רב.\nיו\"ר סיעת חמאס בפרלמנט הפלסטיני, מושיר אל-מסרי, אמר: \"דבריו של טוני בלייר מוכיחים כי באירופה ובעולם הבינו שכל הניסיונות לעקור\nולמחוק מהזירה הפלסטינית את תנועת חמאס - נכשלו, וכי היא היום אנחנו הכוח הראשון במעלה בזירה הפלסטינית\".\nאל-מסרי הוסיף כי אפשר להתעלם מחמאס: \"השער היחיד לכניסה לעיסוק בסוגיה הפלסטינית ולתרגומו של כל הסכם על-פני השטח לא יוכל להיות, אלא באמצעות תנועת חמאס - ממנה לא ניתן להתעלם\".\nבהודעה שפרסם אל-מסרי, הוא כינה את הצהרותיו של בלייר \"אוויליות וחסרות ערך\". \"זו חזרה לאותם המכשולים אותם הציב המערב, כתירוץ לדחיית הדמוקרטיה הפלסטינית, עשיית המצור על העם הפלסטיני והענקה לאויב הציוני את הכסות לביצוע פשעיו - שהאחרון שבהם היה המלחמה על עזה וכן הסירוב להתייחס לממשלה הלגיטימית ולפרלמנט הפלסטיני\".\nיו\"ר סיעת חמאס בפרלמנט הוסיף: \"העלאת ההצעה הזו מחדש מעידה על טפשותו של בלייר ועל אלה שמתעקשים על ההצעה האווילית הזו\".\nבמקביל, פרסמה גם תנועת חמאס הודעה בתגובה לדבריו של בלייר: \"מדובר בחזרה על התסריט הקודם. הניסיונות לשלב את התנועה בתהליך השלום - הם ניסיונות כושלים ונדחו על הסף על-ידי התנועה מלכתחילה וכן גם על-ידי גורמים ערבים ובינלאומיים רבים. ההצהרות הללו מהוות אישור, כי חמאס היא הכוח העיקרי בזירה הפלסטינית\".\nבראיון לעיתון \"טיימס\" הלונדוני שהתפרסם היום אמר בלייר, כי יש למצוא דרך לשלב את הארגון בתהליך, אולם הבהיר כי הדבר יצליח רק אם יעמוד חמאס בתנאים המתאימים.\n\"אני סבור שחשוב שנמצא דרך להכניס את חמאס לתוך התהליך, אך הדבר יוכל להתבצע רק אם הארגון יסכים לעמוד בתנאים שיוצבו בפניו\", הבהיר בלייר.\nעם זאת, הדגיש בלייר כי מדינות הקוורטט ממשיכות להחזיק בדעה לפיה לא יהיו שיחות עם חמאס, ישירות או עקיפות, אלא אם יסכים הארגון להפסיק את האלימות ויכיר בקיומה של מדינת ישראל. לדבריו, יהיה קושי אמיתי לדון עם חמאס אם לא יסכים לרעיון של שתי מדינות."}
{"article_id": "0,7340,L-3641591,00.html", "header_title": "אנסטסיה מיכאלי מצטרפת לישראל ביתנו", "full_text": "אחרי ניצן הורוביץ, דניאל בן-סימון, אורי אורבך ואחרים, הודיעה הערב (שבת) עיתונאית ערוץ 9, אנסטסיה מיכאלי, על הצטרפותה למפלגת \"ישראל ביתנו\". אין זאת הפעם הראשונה שבה מיכאלי מתמודדת בבחירות לכנסת. בראשית ימי \"קדימה\" דורגה מיכאלי במקום ה-44 ברשימת המפלגה, אולם לא הצליחה להיבחר לכנסת.\nמיכאלי היא אם לשבעה ילדים, והשמיני בדרך. היא עלתה לארץ מסנט פטסבורג ב-1997 ומחזיקה בתואר שני בהנדסת תקשורת. אם תשובץ ברשימת \"ישראל ביתנו\" לכנסת, היא תהיה מגישת טלוויזיה השנייה ברשימה, שאורלי לוי הודיעה על הצטרפותה למפלגה.\nבימים אלה מסיימת את עבודתה הוועדה המסדרת של המפלגה, שאמורה להגיש את רשימת המועמדים המומלצים ליו\"ר המפלגה, אביגדור ליברמן. בכל עשירייה ברשימה אמור להיות מקום לאשה ממוצא רוסי וצברית. ככל הנראה, את מקום העולה תתפוס בעשירייה הראשונה ח\"כ סופה לנדבר.\nמיכאלי מצטרפת לשורה ארוכה של עיתונאים שעברו בחודשים האחרונים מעולם התקשורת לפוליטיקה. בין היתר, הצטרפו\n,\nואורי אורבך\n.\n\t לאחרונה הודיע גם גדעון רייכר על\n.\n\t בגזרת העולים החדשים, תמצא מיכאלי את נינו אבסדזה, עיתונאית וסטי, במקום ה-30\nלכנסת."}
{"article_id": "0,7340,L-3669890,00.html", "header_title": "קדימה: לא ניתן לביבי לגנוב את הבחירות", "full_text": "בקדימה לא נותרו אדישים לנוכח ניסיונו של הליכוד לטעון כי הוא ירכיב את הממשלה הבאה, ופרסמו הלילה (יום ד') תגובה חריפה בזו הלשון: \"ניסיונו של ביבי לגנוב דעת קהל ושלטון הוא פתטי, אנטי דמוקרטי, כמו מעשיו בשבועות ובחודשים האחרונים. הציבור בישראל לא ייתן לביבי לשדוד את התקווה, לגנוב את הבחירות, ולהתל בבוחרים\".\nראש הממשלה, אהוד אולמרט, התקשר אמש ליושבת ראש מפלגתו, השרה ציפי לבני, ובירך אותה על תוצאות המדגמים המנבאים ניצחון לקדימה בבחירות לכנסת. לפי תוצאות סקר ynet-סמית, זכתה קדימה ליתרון של שני מנדטים על פני הליכוד.\nבשיחתו עם לבני אמר ראש הממשלה כי השרה הובילה את קדימה להישג משמעותי, הן למפלגה והן לה באופן אישי. \"הוכח כי כל מי שכינה את קדימה מפלגת אווירה במהלך הבחירות - התבדה\", קבע אולמרט.\nצילום: דלית שחם, עריכה: תמר אברהם\nסמוך לחצות, פחות משעתיים אחרי פרסום המדגמים, אמרו בכירים בקדימה כי כבר החלו המגעים עם סיעות הכנסת בניסיון להרכיב קואליציה. בקדימה הסבירו כי עוד בשעות הערב נפתחו המגעים עם ראשי מפלגות  , כדי לבדוק את האפשרות להרכיב קואליציה בראשות לבני. הגורמים סירבו לציין אילו מפלגות.\nזמן קצר לאחר פרסום המדגמים, שהציגו ניצחון לקדימה ויתרון לגוש הימין, טענו ראשי שתי הסיעות המובילות כי הם ירכיבו את הממשלה הבאה. ליאור חורב, מהצוות המקצועי של קדימה, אמר כי \"ציפי לבני תרכיב את הממשלה הבאה, וכל דבר אחר הוא פגיעה ברצון הבוחר\".\nלדברי חורב, \"זה היה הקאמבק הכי גדול בפוליטיקה הישראלית, ולפוליטיקה הישראלית יש 'קאמבק ליידי', שתהיה גם ראש הממשלה הבאה של מדינת\nישראל\". עם זאת, בכירים בקדימה אמרו כי \"הקמת הממשלה תהיה קשה ומורכבת מאחר שלנתניהו כבר יש את כל הימין\".\nבמקביל, הליכוד פירסם הודעה רשמית שבה נאמר: \"בנימין נתניהו יהיה ראש הממשלה הבא של ישראל. תוצאות הבחירות הוכיחו שדרכו של הליכוד והמחנה הלאומי ניצחה. רוב ברור בעם דחה את הדרך של קדימה ושותפיה. נתניהו קורא לכל מפלגות המחנה הלאומי להתאחד תחת ממשלה בראשותו, והוא יפנה גם למפלגות ציוניות נוספות במטרה להקים ממשלת אחדות לאומית, רחבה ככל האפשר, שתוביל את מדינת ישראל לדרך של ביטחון, גאווה לאומית, ותקווה\"."}
{"article_id": "0,7340,L-3664391,00.html", "header_title": "בכיר חמאס יצא מהמקלט: באתי כמנצח", "full_text": "לראשונה מאז מבצע \"עופרת יצוקה\", יצא בצהריים (יום ו') לאוויר העולם בכיר חמאס, חליל אל-חייה, ואמר: \"הבטחנו לצאת או כשהידים או כמנצחים. היום אני יוצא אליכם, ואנחנו מנצחים\".\nאל-חייה נחשב לבכיר מאוד בחמאס, והוא עשוי לרשת את סעיד סיאם בתפקיד שר הפנים, לאחר שסיאם חוסל בפעולת חיל האוויר במהלך המבצע. ראש ממשלת חמאס, איסמעיל הנייה, התראיין לרשת \"אל-קודס\", אך עשה זאת ממקום מחבואו.\nחליל אל-חייה הבטיח לפלסטינים שבתיהם נהרסו במבצע כי \"הבנייה מחדש עומדת להתחיל, אל תדאגו בנוגע לזה\". הוא גם הבטיח שממשלת חמאס מתכוונת לשלם את משכורותיהם של כל עובדיה. \"אני אומר לכל לוחמי ההתנגדות, לכל לוחמי הקסאם - אל תזרקו ואל תניחו את הנשק בצד, אל תנטשו את העמדות\".\nחמאס, כך הבהיר, לא נסוג מדרישותיו להסרת המצור שהטילה ישראל על עזה ולפתיחת המעברים לרצועה: \"אני מבטיח לאנשינו שהמנהיגים שהובילו את קרב הניצחון מובילים כעת את הקרב המדיני. אנחנו עדיין בעיצומו של קרב ואנחנו מנהלים אותו בזירה המדינית\". בנוגע לשליט, אמר אל-חייה כי חמאס איתנה בדרישתה לשחררו רק תמורת מאות מאסיריה: \"גלעד שליט לעולם לא יראה אור יום, עד שאסירינו יראו אף הם אור יום ויחזרו לנשותיהם ולילדיהם\". ישראל הבהירה באחרונה שפתיחת המעברים תלויה בשחרור החייל החטוף.\nברקע הדברים, נמשכים מאבקי הכוח בין חמאס לפתח סביב\n.\n\t למרות דברי ראש הממשלה, איסמעיל הנייה, לפיהם הוא מברך על כל מי שמוכן לתרום ולסייע במלאכת השיקום, חושדים בחמאס כי מטרת הקהילה הבינלאומית היא להקנות לנשיא הרשות הפלסטינית מחמוד עבאס דריסת רגל מחודשת בעזה, באמצעות חבילות הסיוע.\nבמחנה הפליטים הוקמה שכונת אוהלים, המשכנת משפחות שביתן נהרס. בכירי חמאס עולים לרגל ומחלקים המחאות של 6,000 דולר לכל משפחה. אחד מחסרי הבית, זיאד חאדר, בן 45, הביט במצעד הפוליטיקאים של חמאס שהגיעו\nלמתחם האוהלים הטרי, ואמר להם שירי הרקטות המתמשך אל ישראל הוא שגרם למלחמה. על הבטחות בכירי חמאס, הגיב: \"הכל אוויר חם. מה אכפת להם שביתי הופצץ?\"\nמאמצי השיקום ברצועת עזה נתקלו היום במכשול, כך לפחות טוענים בפריז. צרפת האשימה את ישראל בכך שמנעה כניסת מתקן לטיהור מים לתוך רצועת עזה. דובר משרד החוץ בפריז, אריק שבלייה, אמר כי ממשלתו התלוננה בפני ישראל אך לא קיבלה תשובה מספקת.\nבמקביל, נשיא ארצות הברית, ברק אובמה, הורה להשתמש בסכום של יותר מעשרים מיליון דולר מכספי סיוע החרום האמריקני לפליטים ומהגרים, לסיוע מיועד לרצועת עזה בעקבות המלחמה. בכך מגיע הסיוע האמריקני השנתי לצרכים הומניטרים של הפליטים הפלסטינים ל-120 מליון דולר בשנת 2009, לרבות 60 מיליון דולר המיועדים לעזה.\nהכספים מועברים כדי לספק בדחיפות מזון, עזרה רפואית ומחסה זמני לנזקקים, מקומות תעסוקה זמניים, ושיקום מערכות החשמל ומים ראויים לשתיה. 3.7 מיליון דולר מהסיוע החדש מיועדים לספק מזון, אבקת חלב, שמיכות וכיסויי פלסטיק. ארה\"ב היא התורמת הגדולה ביותר לפליטים הפלסטינים. ממשל אובמה, כמו ממשל בוש לפניו דואג להאשים את החמאס במלחמה בעזה, אבל קורא להגן על האוכלוסיה החפה מפשע ברצועת עזה ולסייע לה להשתקם."}
{"article_id": "0,7340,L-3664513,00.html", "header_title": "ארדואן: הפלסטינים חיים בכלא באוויר פתוח", "full_text": "רג'יפ טאיפ ארדואן עורר השבוע סערה\nבמהלך דיון בוועידת דאבוס בשווייץ, בעקבות ויכוח עם הנשיא שמעון פרס על פעולות צה\"ל ברצועת עזה. בראיון המתפרסם היום (שבת) ב\"וושינגטון פוסט\" מסביר ארדואן למה על מדינות העולם לדבר עם חמאס ומגלה פרטים חדשים על המשא ומתן בין ישראל לסוריה וגם על שיחות חשאיות בין ישראל לפקיסטן.\nבתחילת הראיון נשאל ארדואן - האם כעסו על ישראל נובע מכך שראש הממשלה, אהוד אולמרט,\nערב מבצע \"עופרת יצוקה\" לא עדכן אותו על הפעולה. ראש ממשלת טורקיה השיב - \"זה לא נכון\".\nארדואן העדיף להזכיר בתשובתו את המשא ומתן העקיף בין ישראל לסוריה - בתיווך טורקי: \"לפי בקשת סוריה, נכנסו לשלב של לעבוד ביחד עם שתי המדינות, כדי שהן ידברו ביניהן. אנחנו המתווכים בתהליך הזה. זה רק מראה כמה חשיבות אנחנו נותנים למצב במזרח התיכון. עשינו זאת בעבר עם ישראל ופקיסטן\".\nארדואן גילה כי לפני שנתיים התקיימה בטורקיה פגישה סודית בין נציגים מישראל ופקיסטן. \"בתקופת כהונתו של פברז מושארף, נשיא פקיסטן לשעבר, הבאנו לאיסטנבול את שרי החוץ משתי המדינות. הפגישה היתה סודית והתנהלה במשך יומיים\".\nבראיון גילה ארדואן כי הוא הציע לתווך גם בעניין גלעד שליט. \"כשדיברתי עם אולמרט אמרתי לו שבנוגע למשא ומתן הישראלי-פלסטיני זה לא יהיה נכון שלא להכליל בו את חמאס. אבל אולמרט אמר שהוא לא יכול לעשות דבר כזה. בנוסף, במהלך השיחות, אמרתי שאני מאמין שאני יכול לעזור בשחרור החייל החטוף, גלעד שליט\".\nלגבי שליט, הוסיף ראש הממשלה הטורקי: \"אמרתי שאנחנו יכולים לעשות משהו, ושאנחנו מאמינים שאפשר להשיג משהו. אבל אמרנו שבזמן שהחייל משתחרר, על ישראל לשחרר מהכלא את יו\"ר הפרלמנט של החמאס ואת חברי הפרלמנט הנוספים\".\nארדואן הסביר בראיון מדוע הוא מנהל קשר עם חמאס: \"ראשית, חמאס הוא לא זרוע של איראן. חמאס התמודדה בבחירות כמפלגה פוליטית. אם כל העולם היה נותן להם סיכוי להפוך לשחקן במגרש הפוליטי לאחר שהם זכו בבחירות, אולי המצב לא היה כפי שהוא היום. העולם לא מכבד את הבחירה של העם הפלסטיני. מצד אחד, אנחנו מגינים על הדמוקרטיה ועושים ככל יכולתנו במזרח התיכון, אבל מצד שני לא מכבדים את תוצאות הבוחרים. הפלסטינים חיים בכלא באוויר פתוח. חמאס, ככל שהוא ינסה, לא יוכל לשנות את המצב. תארו לעצמכם שיו\"ר הפרלמנט וכמה שרים וחברי פרלמנט יאסרו - האם אתם תשבו בשקט?\"\nראש ממשלת טורקיה אמר כי ארצו גם תיווכה בין ישראל לפלסטינים. \"אני מתייחס לנשיא הפלסטיני, אבו-מאזן\", הוא אמר וחזר לדבר על המשא ומתן עם סוריה. \"ב-23 בדצמבר נפגשתי עם אולמרט באנקרה. באותו יום ניהלנו את השלב החמישי של השיחות הלא רשמיות בין ישראל לסוריה. באותו לילה דיברתי בטלפון עם נשיא סוריה, בשאר אסד, ודיברתי אישית עם אולמרט ועם שר החוץ הסורי\".\nעל עמדת הנשיא אסד, סיפר ארדואן: \"מהתחלה, לנשיא אסד היתה גישה חיובית לגבי השיחות הלא ישירות. באותו לילה, היינו מאוד קרובים להגיע להתקדמות בין שני הצדדים. היה מוסכם שהם הולכים לדבר עד סוף השבוע, כדי להגיע לתוצאה חיובית. השיחות נמשכו באותו לילה חמש או שש שעות\".\nראש הממשלה הטורקי נשאל על עמדת אולמרט לגבי המשא ומתן עם סוריה ותמה למה ישראל פתחה במבצע \"עופרת יצוקה\": \"המשפט האחרון של אולמרט, לפני שהוא עזב, היה 'ברגע שאני אחזור לישראל, אני אתייעץ עם עמיתי ואחזור אליך. כשהמתנתי לתשובה, ב-27 בדצמבר, ישראל החלה להפציץ את עזה. לא היו נפגעים בישראל מאז תחילת הרגיעה ביוני 2008. ישראל טענה שטילים נורו מעזה. שאלתי את אולמרט כמה אנשים נהרגו מהטילים האלו? מאז 27 בדצמבר נהרגו 1,300 פלסטינים ו-6,000 נפצעו. לא נשארו תשתיות, לא בניינים, הכל נפגע.\nעזה נחרבה לחלוטין. הכל סגור, תחת סגר מלא. מועצת הביטחון של האו\"ם קיבלה החלטה וישראל הודיעה שהיא לא מקבלת אותה. אני לא אומר שחמאס הוא ארגון טוב ושהוא לא עושה טעויות. הם עשו טעויות. אבל אני אומד את התוצאה הסופית\".\nעל שליחת כוחות מטורקיה לרצועת עזה, אמר ארדואן: \"זה לא עומד על הפרק. אולי רק כמשקיפים. זו תהיה טעות גדולה מצידנו לשלוח לשם כוחות ביטחון\".\nארדואן התייחס גם לתגובות להן זכה, בעקבות התקרית עם פרס: \"היו כאלו שטענו שהתגובה שלי להתקפה האחרונה של ישראל, נבעה מכך שאני אנטישמי או שאני נגד היהודים\". הוא התייחס לאכזבה שהביעו יהודים בארצות הברית על אמירותיו האחרונות: \"אני מאוכזב מהם. היהודים החיים בארצי הם עדים לגישה שלי לגבי היהדות. כאדם, הצהרתי תמיד כי האנטישמיות היא פשע נגד האנושות. כראש ממשלה תמיד הייתי נגד מעשי אנטישמיות והתסכול שלי הוא מהממשלה הנוכחית בישראל, בגלל שהם לא היו כנים איתנו\". על הקריאות נגד ישראל בטורקיה, הוא אמר: \"מדובר ביחידים\"."}
{"article_id": "0,7340,L-3664380,00.html", "header_title": "מיטשל: מחויבים לחיפוש אקטיבי אחר שלום", "full_text": "\"הנשיא אובמה הביע את דאגתו העמוקה מאובדן חיי האדם והסבל הרב בעזה\", אמר מיטשל לאחר שסייר במחסני המזון המיועדים למשלוח לעזה, \"חשוב לשקול הפסקת אש בת-קיימא במקביל למתן מענה מיידי לצרכים ההומניטריים. לאחר מכן, עלינו להמשיך קדימה. ארצות הברית נשארה מחויבת לחיפוש אקטיבי ואגרסיבי אחר שלום יציב בין ישראל לפלסטינים, כמו גם בין ישראל לשאר שכנותיה הערביות\".\nהשר המופקד על העניינים ההומניטריים, יצחק הרצוג, סיפר למיטשל כי מדי יום נכנסות לעזה כ-200 משאיות עם סיוע הומניטרי ואמר: \"עכשיו המבחן של הקהילה הבינלאומית הוא שלא לתבוע את פתיחת המעברים, דבר שיסייע לחמאס. פתיחת המעברים צריכה להיעשות רק בתמורה לשחרור גלעד שליט\".\nיו\"ר הליכוד, בנימין נתניהו, הבטיח למיטשל כי אם ייבחר, יעבוד בשיתוף פעולה מלא עם ממשל אובמה - תוך שמירה על האינטרסים הביטחוניים של ישראל. שני האישים דנו בין היתר גם בתוכנית הגרעין של איראן, בפיתוח הכלכלי בקרב הפלסטינים ובשיתוף פעולה אזורי עם מצרים וירדן."}
{"article_id": "0,7340,L-3663225,00.html", "header_title": "מיטשל בישראל; הקבינט דן בהסלמה בעזה", "full_text": "ההסלמה המחודשת ברצועת עזה, שהחלה\nאתמול\n\t ליד כיסופים, הונחה היום (ד') על שולחן הקבינט. כמה מהשרים תבעו להגיב בעוצמה לאירוע. החלטות - אם התקבלו - נשמרות בחשאי. לאחר מכן דנו בהתפתחויות בנפרד חברי המטבחון המצומצם - אולמרט, לבני וברק. האחרון אגב ביטל נסיעה לארצות-הברית, בעקבות האירועים.\nהצמרת המדינית-ביטחונית מטילה על חמאס את האחריות לנעשה בעזה, אף שככל הנראה, את המטען אתמול הניח והפעיל פלג אחר, המזוהה עם הג'יהאד העולמי.\nראש הממשלה אולמרט, שהבהיר כבר אמש שהתגובה \"\n\",\n\t אמר\nבדיון עם המנכ\"לים של משרדי הממשלה, כי המצב ברצועה עלול להתהפך והפסקת האש \"שברירית\", כהגדרתו. את מערכת הביטחון הנחה לבנות סולם של \"מקרים ותגובות\".\nבתוך כך, בצהריים הגיע לישראל שליחו המיוחד של ברק אובמה לאזור, ג'ורג' מיטשל. במוקד פגישותיו עם ראש הממשלה, שר הביטחון ושרת החוץ, תעמוד הפסקת האש הרעועה ברצועה. מוקדם יותר\nהוא אמר, שחובה להאריכה ולדאוג שתהיה יציבה."}
{"article_id": "0,7340,L-3664269,00.html", "header_title": "חמאס מחלק כסף; תושבים בג'בליה: אתם אשמים", "full_text": "עם שוך הקרבות, נכנסים מאמצי השיקום בעזה להילוך גבוה. השר לענייני רווחה בממשלת חמאס, אחמד אל-כורד, חילק המחאות בסכום כולל של שני מיליון דולר למאות חסרי בית פלסטינים במחנה הפליטים ג'בליה. התושבים נשמעו ספקנים. אחד מחסרי הבית, זיאד חאדר, בן 45, הביט במצעד הפוליטיקאים של חמאס שהגיעו למתחם האוהלים הטרי, ואמר להם שירי הרקטות המתמשך אל ישראל הוא שגרם למלחמה. על הבטחות בכירי חמאס, הגיב: \"הכל אוויר חם. מה אכפת להם שביתי הופצץ?\"\nהשר אל-כורד אמר לנוכחים ש\"מכונת המלחמה הישראלית הובסה\" והבטיח שחמאס יבנה שכונות גדולות ויפות יותר. הוא שלף מארגזו 332 מעטפות עם המחאות. חאדר חיכה בסבלנות אחרי נאומו של השר כדי לקבל את ההמחאה שלו בסך 6,000 דולר: \"יש הרבה דיבורים. כשאראה אותם בונים את ביתי, אוכל לומר שאלו דיבורים חיוביים\".\nג'ומעה דרדונה (34), שביתו נהרס במהלך הקרבות, אמר שאינו יודע מתי יעזוב את האוהל: \"איש לא יודע כמה זמן זה ייקח\". דרדונה, ששימש בעבר שוטר פלסטיני, עד שחמאס השתלט על הרצועה, טוען שהיריבות בין חמאס לפתח היא אחת הסיבות המרכזיות לסבל התושבים: \"כל עוד הם נלחמים, אני אבוד\".\nבינתיים נמשכים מאבקי הכוח בין חמאס לפתח סביב ניהול מלאכת הבנייה מחדש של הרצועה. למרות דברי ראש הממשלה, איסמעיל הנייה, לפיהם הוא מברך על כל מי שמוכן לתרום ולסייע במלאכת השיקום, חושדים בחמאס כי מטרת הקהילה הבינלאומית היא להקנות לנשיא הרשות הפלסטינית מחמוד עבאס דריסת רגל מחודשת בעזה, באמצעות חבילות הסיוע.\nבמקביל, נמשך המאמץ הבינלאומי להקל על מצוקת התושבים בעזה. סוכנות הסעד לפליטים אונר\"א חילקה סכום של 20 מיליון שקל ל-200 אלף התלמידים הלומדים בבתי הספר של הסוכנות ברצועה. כל תלמיד קיבל 100 שקל במאמץ לסייע לפליטים הפלסטינים ברצועה לאחר המלחמה. 900 אלף מתוך כמיליון פליטים ברצועה רשומים ברשימות הסיוע של אונר\"א.\nמנהל אונר\"א בעזה, ג'ון גינג, אמר: \"האנשים הפשוטים בעזה לא מקבלים מספיק סיוע ולא מספיק מהר. יש עשרות אלפי טונות של ציוד שיושב במצרים, בירדן ובנמלי ישראל. הסיוע הזה חייב להיות כאן ומיד\". בישראל טוענים מנגד כי משאיות סיוע של האו\"ם מקבלות עדיפות במעברים. יותר מ-40 אלף טונות של סיוע נכנסו לרצועה מאז הפסקת האש. תקציבה של אונר\"א בראשית המלחמה עמד על 100 מיליון דולר, וכעת דורש הארגון 613 מיליון.\nמשפחות רבות מצאו את משכנן החדש בעשרות אוהלים שנפרסו בשכונת ג'בליה. משאיות של האו\"ם פרקו אתמול אלפי מזרנים ושמיכות.\nבתוך כך, השליח האמריקני ג'ורג' מיטשל נועד היום בירושלים עם השר יצחק הרצוג, הממונה מטעם ישראל על תיאום העניינים ההומניטריים. הרצוג דיווח למיטשל כי כ-200 משאיות סיוע מוכנסות מדי יום לעזה.\n\"עכשיו המבחן של הקהילה הבינלאומית הוא לא לתבוע את פתיחת המעברים, דבר שיסייע לחמאס\", אמר הרצוג. \"פתיחת המעברים צריכה להיעשות רק בתמורה לשחרור גלעד שליט. לעניין ההומניטרי, התצרוכת הפלסטינית מגיעה למקסימום הקיבולת שלה\".\nמיטשל הדגיש בפני הרצוג את הצורך בהמשך בידוד החמאס."}
{"article_id": "0,7340,L-3642764,00.html", "header_title": "אולמרט בטורקיה: לקדם שיחות ישירות עם סוריה", "full_text": "כך אמר אמש (יום ב') ראש הממשלה, אהוד אולמרט, לעמיתו הטורקי, רג'יפ טאיפ ארדואן, בעת דיון על קידום המגעים בין ישראל וסוריה. אולמרט הבהיר כי \"יש לקדם שיחות ישירות עם סוריה\".\nהפגישה האישית בין השניים, שתמה לאחר כחמש שעות וחצי, החלה בשבע בערב. כעבור כשעה עברו לשיחה נרחבת עם הפמליות, תוך כדי ארוחת ערב. עם סיומה נכנסו השניים לחדר הסגור והמשיכו בשיחה, שמרכזה קידום המשא ומתן הישיר עם סוריה. בפמליית ראש הממשלה הגדירו את השיחות באנקרה \"אינטנסיביות ופוריות\".\nעל פי דיווח מפמליית אולמרט, שכבר עושה את דרכו חזרה לישראל, הדיון עסק בעיקר בערוץ הסורי. השניים דנו גם ביחסי ישראל-טורקיה, במצב בעזה ובמשא ומתן עם הפלסטינים.\nראש הממשלה הודה לארדואן על תיווכו בערוץ הסורי ותרומתו לתהליכי השלום במזרח התיכון, גם במסלול הפלסטיני. בשלב זה, כך על דיווח המשתתפים בשיחות, יימשכו המגעים עם הסורים בתיווך הטורקים. לא ברור אם נקבע מועד לפגישות נוספות.\nבפגישה שערך ראש הממשלה קודם לכן עם נשיא טורקיה, עבדאללה גול, החליטו השניים לפעול לקידום השיחות הישירות בין ירושלים ודמשק.\nאסד מבקש להוליך יוזמה פנים-סורית, לקביעת עובדות לפני כניסת ממשל אובאמה לבית הלבן ב-20 בינואר, בנושא המשא ומתן עם ישראל. שעות קודם לכן\n,\n\t בשאר אסד כי \"טבעי שנגיע לשיחות ישירות, משום שאיננו יכולים להשיג שלום באמצעות שיחות בלתי ישירות\".\nבמסיבת עיתונאים בדמשק הוסיף אסד כי שיחות לא-ישירות לבדן לא יכולות להביא לשלום בין אויבים. הוא השווה את תהליך עשיית שלום לבניית מבנה ואמר כי סוריה וישראל מניחות כעת את היסודות, באמצעות השיחות שנערכות בתיווכה של טורקיה.\nהנשיא הסורי התייחס לממשל האמריקני הבא והביע תקווה כי הנשיא הנבחר ברק אובמה לא יפתח במלחמות חדשות בעולם. \"אנו מקווים עוד לעבוד יחד עם הממשל החדש באופן רציני ומציאותי וזאת כדי להשיג שלום במזרח התיכון\", אמר.\nאסד מבקש להתחיל במגעים הישירים עם הממשלה החדשה שתיבחר בישראל ב-10 בפברואר. כדי לא ליצור קיפאון, ועל רקע רצונו העז של אהוד אולמרט לקדם את התהליך מולו, הוא היה נכון לשחרר את ההצהרה שהשמיע בבירתו.\nבפמליית אולמרט סבורים שמדובר בהתפתחות מבורכת, ההופכת את השלום עם סוריה לבר השגה. עם זאת, מבהירים שם, שמדובר בתהליך ארוך שבו יידרש דיון מעמיק בכל הסוגיות שעל הפרק, בראשן הגבולות, אפשרות החכרת הגולן לישראל, בעיות המים, פרוז הגולן, יצירת מערכת ביטחונית שתבטיח את ביטחונה של ישראל ועוד.\nנושא חשוב מאוד מבחינתה של ישראל, כמו גם ארה\"ב והקהילה הבינלאומית\nבעולם המערבי, הוא התנתקות אסד מציר הרשע - ובראשו איראן, והפסקת התמיכה בטרור של החיזבאללה והחמאס.\nאולמרט היה מעוניין בפגישה אישית עם הנשיא הסורי, אולם בשלב זה אסד מסתייג מכיוון שגם הוא מבין שזמנו של אולמרט קצוב לפחות מחודשיים ימים. אסד מתכוון, כאמור, לחכות לבחירת ראש ממשלה בישראל עימו ימשיך לנהל את המשא ומתן הישיר."}
{"article_id": "0,7340,L-3664122,00.html", "header_title": "פרס נאם על עזה, ארדואן נטש: \"אתם הורגים\"", "full_text": "ראש ממשלת טורקיה, רג'פ טאיפ ארדואן, עזב הערב (יום ה') בזעם דיון במסגרת הפורום הכלכלי בדאבוס, בטענה כי המארגנים מנעו ממנו להשמיע את דבריו, בעוד שלנשיא המדינה, שמעון פרס, אפשרו לדבר באריכות.\nארדואן עזב בזעם את הבמה בכנס הגדול בשוויץ, לאחר שבמהלך פאנל שדן בלחימה בעזה, הגן נשיא המדינה על עמדת ישראל. פרס אמר בין היתר לראש הממשלה הטורקי, בעודו נואם בלהט ומפנה את האצבע, כי ארצו היתה פועלת כפי שישראל פעלה ברצועת עזה אם רקטות היו פוגעות באיסטנבול. ארדואן הטיח בפרס בעודו נוטש: \"אתם הורגים בני אדם\".\n(צילום: AP)\nמלבד פרס וארדואן השתתפו בפאנל מזכ\"ל האו\"ם, באן קי-מון, ומזכ\"ל הליגה הערבית, עמרו מוסא. מנחה הדיון, בעל הטור ב\"וושינגטון פוסט\" דייויד איגנשיוס, הבהיר לארדואן כי זכות הדיבור כבר ניתנה לו, אך ארדואן התעקש לדבר עוד ואמר: \"פרס דיבר במשך 25 דקות, ולי נתנו פחות מחצי מזה\".\nבטונים צורמים ביותר הוא פנה לפרס: \"הנימוקים שלך חלשים, לכן השתמשת בקול חזק. אני מכיר ראשי ממשלה רבים בישראל ששמחו להיכנס לעזה רכובים על טנקים, ששמחו לכבוש ולהילחם. אני מוחה על מחיאות הכפיים שקיבלת, אלו מחיאות כפיים שתומכות בהרג ובמלחמה\". ראש הממשלה הטורקי הוסיף כי \"אני לא חושב שאשוב לדאבוס בעתיד\".\nארדואן, שבשנים האחרונות רקם יחסים קרובים עם ישראל ואף תיווך במגעים לשלום עם סוריה - נקט במהלך הלחימה בעזה עמדה אנטי-ישראלית תקיפה. הוא אף\n- מאחר ש\"אינה ממלאת אחר הוראות מועצת הביטחון\".\nבאולם נכח גם ראש ממשלת נורבגיה לשעבר, קייל מגנה-בונדביק. לדבריו, \"מעולם לא ראיתי את שמעון פרס כה להוט. לדעתי הוא חש שישראל הותקפה על-ידי כל-כך הרבה גורמים בקהילה הבינלאומית, והרגיש מבודד\".\nמוסא, שתקף את ישראל במסגרת הדיון, אמר שצעדו של ארודאן מתקבל על הדעת. \"ארדואן אמר את מה שרצה לומר, ואז עזב. זה הכל. הוא צדק\". על ישראל הוסיף מוסא: \"הם לא מקשיבים\".\nראש הממשלה הטורקי חלף במהירות על פני עיתונאים בדרכו החוצה. גם אשתו נראתה נסערת, ואמרה בעיניים נוצצות: \"כל מה שפרס אמר היה שקר. אי אפשר לקבל זאת\".\nבצהריים\n,\n\t וקרא לארצות הברית לשנות את גישתה באזור: \"הנשיא אובמה חייב להגדיר מחדש טרור וארגוני טרור במזרח התיכון, ולנקוט מדיניות חדשה, בהתבסס על ההגדרה החדשה\".\nנראה כי הוא התכוון בעיקר לחמאס ולחיזבאללה, הכלולים ברשימת ארגוני הטרור. הוא גם התייחס שוב למבצע \"עופרת יצוקה\" ואמר: \"ראיתי את זה כחוסר כבוד כלפינו\".\nעוד היום בדאבוס,\n,\n\t ולדימיר פוטין. \"ישראל למדה מרוסיה שיש דברים שמדינה חייבת לעשות כשאין לה ברירה\", אמר הנשיא. \"כך היה במשבר בעזה, שכן המלחמה לא היתה מבחירה, אלא מתוך הכרח. חמאס הרס את הכלכלה בעזה והרס את עמו. הם הרגו מאות אנשי פתח לאור היום והמשיכו לירות טילים באופן קבוע על ישראל. כאיש שלום אני קובע בצורה ברורה כי לישראל לא היתה ברירה אלא להנחית מכת הרתעה חזקה מאין כמותה על ראשי מחבלי חמאס במטרה לשנות את מציאות הטרור\"."}
{"article_id": "0,7340,L-3663098,00.html", "header_title": "מיטשל בקהיר: חיוני להאריך את הפסקת האש", "full_text": "ג'ורג' מיטשל, שליחו המיוחד למזרח התיכון של הנשיא האמריקני ברק אובמה, החל היום (ד') את מסעו הראשון באזור. תחילה נפגש בקהיר עם נשיא מצרים, חוסני מובארק, אותו מחשיבה וושינגטון כבעל ברית מרכזי.\nחלק הארי מהפגישה עם מובארק עסקה בסוגיה הבוערת שעל הפרק - גורלה של הפסקת האש השבירה ברצועת עזה, שהופרה אתמול\nליד\n\t ציר כיסופים, ולאחריה\nבציר\n\t \"פילדלפי\".\n\"חיוני להאריך את הפסקת האש ולהפוך אותה ליציבה\", אמר מיטשל בתום הפגישה, בזמן בו נמשך המשא-ומתן המצרי עם ישראל והחמאס בנפרד.\nבצהריים יגיע מיטשל לישראל. במהלך פגישותיו עם הצמרת, יבקש להבין\nלאן פניה של ישראל בעידן שבין שתי ממשלות, ואולי גם לשרטט בקווים ברורים יותר את מדיניות הממשל החדש בוושינגטון.\nפעולותיה של מצרים בתחום הברחת הנשק לרצועה הוא מהותי, ובישראל אומרים שיקבע במידה רבה את סיכוייה של הפסקת האש לשרוד. במערכת הביטחון אמרו השבוע כי חל שיפור בתחום, מאז תום מבצע \"עופרת יצוקה\". מיטשל הודה למובארק, ואמר כי אמריקה משבחת את מאמציה של מצרים בנושא.\nבתוך כך, ראש המטות המשולבים של צבא ארצות-הברית אישר הלילה כי כוחות אמריקניים מנעו לאחרונה באזור סואץ את הגעתה של\n,\n\t ובסופו של דבר - לרצועת עזה."}
{"article_id": "0,7340,L-3664263,00.html", "header_title": "\"מוות לערבים\". על החתום: חפ\"ק מסלול גבעתי", "full_text": "צה\"ל מוסיף לחקור מי החיילים שציירו כתובות \"מוות לערבים\" בשכונת זייתון בעזה. בתמונות חדשות שפרסמו סוכנויות הידיעות, מתבררים עוד פרטים על זהות היחידה.\nלצד הפעילות המבצעית, הדגישו המפקדים בפני החיילים את החשיבות של שמירת הרכוש הפלסטיני והנחו אותם להימנע מכל פגיעה בתשתיות אזרחיות שלא לצורך. מתברר כי היו בחטיבת גבעתי מי שלא שמרו על הכללים, והחליטו\nלתושבי הבית, הם גם דאגו לציין את המסגרת לה הם שייכים ואת התאריך שבו נכתבה הכתובת על הקיר - שלושה ימים לאחר תחילת המהלך הקרקעי.\nמפקדים בכירים בצה\"ל סיפרו בתום המבצע כי הצליחו למנוע בזמן אמת אירועים מביכים מעין אלה, בעיקר נוכח העובדה כי שהו בשטח ועקבו אחר החיילים. מפקד חטיבת השיריון 401, אלוף-משנה יגאל סלוביק, סיפר בראיון ל-ynet לאחר המבצע שראה את אחד מחייליו משאיר כתובת עם שם פלוגתו על קיר מבנה והורה לו למחוק זאת באופן מיידי. מפקדים אחרים תיארו מספר מקרים דומים.\n\"חבל שאירועים בודדים מטילים כתם על הצבא\", אמר ל-ynet גורם צבאי, \"ככלל, החיילים שפעלו במבצע הבינו היטב מה מותר ומה אסור וביצעו את ההנחיות באופן מלא. רבים מהם אף הקפידו לשמור על הסדר בבתים שבהם שהו, העניקו עזרה לאוכלוסיה פלסטינית ואף סייעו לבעלי חיים שנותרו קשורים ורעבים\". לדבריו, לא ניתן למנוע באופן מוחלט אירועים מסוג זה, אך יש להמשיך להבהיר לחיילים את חומרתם ואף לנהוג בצורה חריפה כאשר ישנה הפרה של ההנחיות.\nבצה\"ל ציינו כי למרות האירוע המדובר, לא נרשמו עד כה תלונות מצד פלסטינים או גופים בינלאומיים על התנהגות חריגה של חיילים בפן הערכי. \"זאת תעודת כבוד לצה\"ל\", סיכם הגורם הצבאי.\nמדובר צה\"ל נמסר כי \"צה\"ל רואה בחומרה כל פגיעה ברכוש מסוג זה והדבר סותר את ההנחיות שקיבלו החיילים ממפקדיהם ערב המבצע\"."}
{"article_id": "0,7340,L-3642604,00.html", "header_title": "אסד: \"טבעי שנגיע לשיחות ישירות עם ישראל\"", "full_text": "נשיא סוריה, בשאר אסד, אמר בצהריים (יום ב') כי מגעים ישירים עם ישראל הם אפשריים: \"טבעי שנגיע לשיחות ישירות משום שאיננו יכולים להשיג שלום באמצעות שיחות בלתי ישירות\", אמר אסד.\nבמסיבת עיתונאים שערך עם עמיתו הקרואטי, הוסיף אסד כי שיחות לא-ישירות לבדן לא יכולות להביא לשלום בין אויבים.\nהוא השווה את תהליך עשיית שלום לבניית מבנה ואמר כי סוריה וישראל מניחות כעת את היסודות, באמצעות השיחות שנערכות בתיווכה של טורקיה.\nהנשיא הסורי התייחס לממשל האמריקני הבא והביע תקווה כי הנשיא הנבחר ברק אובמה לא יפתח במלחמות חדשות בעולם. \"אנו מקווים עוד לעבוד יחד עם הממשל החדש באופן רציני ומציאותי וזאת כדי להשיג שלום במזרח התיכון\", הוא אמר, \"אנו מקווים כי הממשל הזה יחזיק בחזון ברור כלפי פתרון הבעיה בעיראק בראש ובראשונה באמצעות הסגת הכוחות מהמדינה הזאת וכן באמצעות התנעת תהליך מדיני שיביא ליציבות ולאיחוד שטחה\".\nההתבטאות יוצאת הדופן של אסד מגיעה בדיוק כאשר ראש הממשלה אהוד אולמרט,\nלביקור בזק בטורקיה, בו ייפגש עם ראש הממשלה המקומי, רג'יפ טאיפ ארדואן, המשמש כמתווך עקיף במגעים עם דמשק. בשבועיים האחרונים שוחחו אולמרט וארדואן מספר פעמים בטלפון, ודנו בסוגיות שעומדות על הפרק בין ישראל לסוריה.\nלמרות האופטימיות הבוקר\nהעיתון הקטארי \"אל-ווטן\", כי דמשק דחתה לאחרונה הצעות לחדש את המשא-ומתן הבלתי ישיר עם ישראל בתיווך טורקי.\nלפי הדיווח, סוריה הציעה כי השיחות הרשמיות יחלו רק לאחר שנשיא ארצות-הברית הנבחר,\nברק אובמה, ייכנס לבית הלבן ב-20 בינואר ולאחר הבחירות לישראל שיתקיימו כשלושה שבועות לאחר מכן. זאת, בעוד אולמרט מעוניין להעביר את המשא ומתן לפסים ישירים כבר עתה.\nמקורות ערביים אמרו לעיתון, כי סוריה סבורה שאין כל תועלת להמשיך בשיחות הבלתי ישירות עם ממשלתו של אולמרט וכי יש להמתין כדי לראות מה יהיו מגמותיה של הממשלה החדשה בישראל."}
{"article_id": "0,7340,L-3662949,00.html", "header_title": "רמטכ\"ל ארה\"ב מאשר: הנשק בספינה יועד לעזה", "full_text": "ראש המטות המשולבים של צבא ארה\"ב, אדמירל מייקל מאלן, אמר אמש (יום ג') כי לצבא האמריקני יש מגבלות חוקיות המונעות ממנו לעצור ספינות איראניות הנושאות נשק שמיועד להגיע לרצועת עזה - וכי דרושה החלטה חזקה יותר של מועצת הביטחון על מנת לאפשר מעצרים אלו.\nבמסיבת עיתונאים בוושינגטון התייחס מאלן לחיפוש שנערך בשבוע שעבר בספינה קפריסאית שנשאה נשק איראני ואמר כי הספינה הייתה בדרכה לסוריה והייתה אמורה בסופו של דבר להגיע לעזה.\nלדבריו, כוחות הצי האמריקני ביצעו חיפוש בספינה בכניסה למפרץ סואץ לאחר שקיבלו אישור לכך ממפקד הספינה.\n\"זו העברת נשק בניגוד להחלטת מועצת הביטחון, האוסרת על העברת נשק כזה מאיראן. הספינה היתה אמורה להגיע לסוריה בתוך יום\", אמר מאלן. על\nלמנוע\n\t העברת נשק מאיראן לרצועת עזה דרך הים אמר מאלן כי \"ארה\"ב עושה ככל ביכולתה באופן חוקי. יש הגבלת סמכויות בציות להחלטת האו\"ם ואנחנו הלכנו על הקצה, כיוון שלא יכולנו לעשות שום דבר אחר. אין לנו סמכות לתפוס את הנשק או לעשות משהו מסוג זה\".\n\"נדרשת החלטה חזקה יותר, במיוחד במקרה של איראן שבבירור הפרה את החלטת מועצת הביטחון\", הוסיף מאלן."}
{"article_id": "0,7340,L-3662938,00.html", "header_title": "\"מזכרת\" מהחיילים: כתובות גרפיטי גזעניות בעזה", "full_text": "תזכורת מכאיבה למבצע \"עופרת יצוקה\" ברצועת עזה נותרה בדמות כתובות גרפיטי בוטות שריססו חיילי צה\"ל בשכונת זייתון בעזה.\n(צילום: AFP)\nבשבוע שעבר גילו תושבי השכונה, שחזרו לבתיהם עם תום הלחימה, כי על קירות\nבתיהם רוססו כתובות גזעניות כגון \"מותו כולכם\", \"עשו מלחמה ולא שלום\", \"מוות לערבים\", \"ערבים צריכים למות\" ו\"1 ירד, 999,999 נותרו\". בין היתר, רוססו כתובות על חורבות בתיהם של בני\nשרבים מהם נהרגו.\n(צילום: AFP)\nסא\"ל אביטל לייבוביץ' מדובר צה\"ל מסרה בתגובה: \"לא לכך מחונכים חיילי צה\"ל. זה נוגד את הקוד האתי של צה\"ל - העניין נמצא בחקירה והאחראים ייענשו במלוא החומרה\"."}
{"article_id": "0,7340,L-3662970,00.html", "header_title": "צה\"ל מגיב לפיגוע: תקף מנהרות בציר פילדלפי", "full_text": "חיל האוויר תקף הלילה (ד') מנהרות להברחת אמצעי לחימה בציר פילדלפי, בתגובה\nאתמול בבוקר, בו נהרג נגד צה\"ל ונפצעו שלושה חיילים. תושבים ברצועת עזה דיווחו כי חיל האוויר תקף באזור שלוש פעמים וכי מאות בני אדם נמלטו מבתיהם. לא דווח על נפגעים.\nמדובר צה\"ל נמסר כי \"חיל האוויר תקף הלילה מספר מנהרות של ארגון הטרור חמאס לאורך ציר פילדלפי.\nזאת, בתגובה לפיגוע התופת אתמול בבוקר באזור כיסופים\". מדובר בפעם הראשונה מאז תום מבצע \"עופרת יצוקה\" בה תוקף צה\"ל מנהרות בציר פילדלפי.\nאתמול בשעות הצהריים\nאופנוע בדרום רצועת עזה ואדם אחד נפצע קל. מקורות ביטחוניים מסרו כי הפלסטיני שנפצע, חוסיין אבו שמאיה, היה מעורב בפיגוע בבוקר.\nאת האחריות לפיגוע קיבלה על עצמה קבוצה איסלמית המסונפת לאל-קאעידה בשם \"גדודי הג'יהאד והתווחיד\". ככל הנראה ההתארגנות אינה קשורה ישירות לחמאס, אך ייתכן שפעלה בחסותו.\nראש הממשלה אהוד אולמרט\nכי\n\t \"התגובה שניתנה בשטח על ידי כוחות צה\"ל הייתה מבצעית, וזו אינה התגובה\nלאירוע בו נהרג חייל צה\"ל ונפצעו שלושה. התגובה הישראלית לאירוע בוא תבוא\". גם גורמים בכירים בצה\"ל קראו מוקדם יותר לתגובה \"לא מידתית\" על האירוע הקשה, שיבחן את מדיניות ישראל 10 ימים אחרי שהכריזה על הפסקת אש ברצועת עזה.\n\"לא בכדי אמרנו שהפסקת האש היא שברירית\", אמר אולמרט בפגישה עם מנכ\"לי משרדי הממשלה בירושלים, \"לא בכדי ההוראה שניתנה היא לנצור את האש באופן חד-צדדי. ישראל לא חתמה על שום הסכם עם חמאס, אלא החליטה לנצור את האש חד-צדדית. דבר זה מאפשר לנו את מרחב התמרון הצבאי להגיב על האירועים מסוג זה. התגובה שניתנה בשטח על ידי כוחות צה\"ל היא תגובה מבצעית, אולם איננה התגובה הישראלית לאירוע. התגובה לאירוע עצמו - בוא תבוא\"."}
{"article_id": "0,7340,L-3664066,00.html", "header_title": "פרס לפוטין: יש לכם הכוח למנוע הברחות לעזה", "full_text": "נשיא המדינה, שמעון פרס, נועד הערב (יום ה') עם ראש ממשלת רוסיה, ולדימיר פוטין, בדאבוס, שם נערך הפורום הכלכלי העולמי. פרס קרא לפוטין לנצל את כוחו כדי לעצור את משלוחי הנשק לעזה וקרא לרוסיה לסייע בטיפול בגרעין האיראני.\nהשניים דנו במשבר בעזה, בסוגיית הגרעין האיראני ובהרחבת שיתופי הפעולה הכלכליים והמדעיים בין שתי המדינות. \"רוסיה עוקבת בדאגה אחר ההתפתחויות האחרונות בעזה, אך אנו אופטימיים בנוגע להחלטה על הפסקת האש ומבינים היטב את הקשיים איתם ישראל מתמודדת במצב שנוצר\", אמר פוטין בפגישה והוסיף: \"חשוב לי להדגיש בפניך את החשיבות הרבה שאני מייחס לקשרים בין שתי המדינות, ואני מקווה שנוכל להמשיך את המומנטום\".\n(צילום: AFP)\nהנשיא הוסיף בשיחה כי \"הכוונה של ישראל לאחר\nהיתה לאפשר לפלסטינים לחיות חיים טובים כדי שיהיו לנו שכנים טובים, אך חמאס הרס את הכלכלה בעזה והרס את עמו. הם הרגו מאות אנשי פתח לאור היום והמשיכו\nלירות טילים באופן קבוע על ישראל. כאיש שלום אני קובע בצורה ברורה כי לישראל לא היתה ברירה אלא להנחית מכת הרתעה חזקה מאין כמותה על ראשי מחבלי חמאס במטרה לשנות את מציאות הטרור\".\nהנשיא פרס התייחס גם לאיום הגרעין ממזרח ואמר: \"איראן לא רק מפתחת נשק גרעיני להשמדת המונית, אלא מפרנסת את זרועות הטרור בדמות חמאס וחיזבאללה. היא מממנת אותם בכסף ומשמנת באמצעי נשק. אין לנו דבר נגד העם האיראני, אלא נגד ההנהגה המטורפת שלו ונגד מחמוד אחמדי-נג'אד שעלול להמיט אסון על העולם\".\nפרס פנה לעמיתו באומרו: \"יש לי בקשה קונקרטית וברורה מרוסיה - בידיכם הנסיון, הכוח והיכולת לעצור את משלוחי הנשק והטילים ארוכי הטווח מאיראן\nלעזה\". פוטין השיב: \"רוסיה מודעת היטב לחששות שיש בישראל מפני הגרעין האיראני. אנחנו עוקבים ומודעים היטב לשאיפות של איראן\".\nהנשיא לא הרפה במהלך השיחה מהנושא האיראני והוסיף: \"כשאני בוחן את המקרה העיראקי אני יודע היטב ש\nנפטר מאחד מהרוצחים הגדולים ביותר -\n.\n\t אם מדינות אירופה היו עושות את אותו הדבר ל\n,\n\t היו ניצלים חייהם של מיליוני בני אדם חפים מפשע. איני משווה את אחמדיניג'אד לאף אחד, אבל אין לנו את הפריווילגיה להתעלם מסכנה מוחשית ואמיתית\"."}
{"article_id": "0,7340,L-3663850,00.html", "header_title": "טורקיה לאובמה: שקול מחדש מי טרוריסט", "full_text": "טורקיה קוראת לארה\"ב לשנות את גישתה ולאמץ הגדרות שונות לארגוני טרור במזרח התיכון. ראש ממשלת טורקיה, רג'פ טאיפ ארדואן, הפנה את הקריאה הזו לנשיא ארה\"ב, ברק אובמה, בנאומו בפורום הכלכלי העולמי בדאבוס שבשווויץ.\n\"הנשיא אובמה חייב להגדיר מחדש טרור וארגוני טרור במזרח התיכון, ולנקוט מדיניות חדשה, בהתבסס על ההגדרה החדשה\". נראה כי ארדואן התכוון בעיקר לחמאס ולחיזבאללה, הכלולים ברשימת ארגוני הטרור.\nהוא התייחס שוב למבצע \"עופרת יצוקה\": \"ראיתי את זה כחוסר כבוד כלפינו\". באשר למשא ומתן במסלול הישראלי סורי, אמר: \"הוא נמצא כרגע בהקפאה, אבל אם הצדדים יבקשו, טורקיה מוכנה להשתתף ולמלא תפקיד בדיונים הללו\".\nמוקדם יותר דיבר בכנס יו\"ר הליכוד, בנימין נתניהו, ואמר שיש להציב את האיום האיראני בראש סדר העדיפויות העולמי - מעל למשבר הכלכלי. לדעתו, ניתן להתגבר על המשבר הכלכלי, אולם להתעלמות מהחתירה האיראנית לנשק גרעיני יהיו השלכות מרחיקות לכת: \"עוד לא ראינו מעולם מצב שבו נשק גרעיני נמצא בידי משטר פנאטי וקיצוני כל כך\".\nנשיא המדינה, שמעון פרס, השתתף בפאנל כלכלי יחד עם ראש ממשלת בריטניה לשעבר, טוני בלייר, וראשי חברות גדולות ובנקים גדולים בעולם. בפאנל דיבר פרס על המשבר הכלכלי העולמי, \"המשבר העולמי מחייב את העולם לפתח חמש תעשיות חדשות, ישראל מובילה בתעשיות אלה וזו דוגמה מוצלחת להתגברות על המשבר הכלכלי\", אמר."}
{"article_id": "0,7340,L-3657233,00.html", "header_title": "ר\"מ טורקיה: להרחיק את ישראל מהאו\"ם", "full_text": "\"איך מדינה כזו, שלא ממלאת את החלטת מועצת הביטחון, רשאית להיכנס בשערי מטה האו\"ם\"? תהה ארדואן. הוא אמר את הדברים טרם פגישתו עם מזכ\"ל האו\"ם, באן קי-מון, שבא לאנקרה על-מנת לדון בעימות בעזה. באן, שביקר אתמול בירושלים, מתח ביקורת על פעולות ישראל וקרא ל\n.\nקצפו של ארדואן יצא על כך\nשלא לכבד את החלטת\n,\n\t שקראה לפני שבוע להפסקת אש מיידית. מעט לאחר שהתחילה הפעולה הקרקעית ברצועה כינה אותה ארדואן \"ברוטאלית\" וקרא לקהילה הבינלאומית לפעול במהירות להפסקת אש. \"איזו סיבה יכולה להצדיק ברוטאליות שכזו? לאף אחד אין את הזכות לבצע פעולות כאלה\", אמר.\nדבריו של ארדואן מבטאים את הכעס הגדול בטורקיה, שמוכרת כידידה גדולה של ישראל, על הנעשה ברצועה. לטענת ארדואן, ישראל תוקפת אזרחים חפים מפשע, תוך שימוש בתרוץ שהיא מכוונת אל אנשי החמאס.\nהזעם הטורקי אינו מתבטא רק בדברי הממשל היוצאים מאנקרה. השבוע גבר טורקי\nשפך על עצמו דלק\nבארוע מחאה נגד פעולות צה\"ל. עוברים ושבים מיהרו לכבות את הלהבות ושוטרים פינו את האיש, שנכווה, לקבלת טיפול רפואי בבית חולים.\nהביקורת הנוקבת מצד שלטונות טורקיה על פעולת ישראל הביאה בין היתר גם לחשש\nכי הדבר ישפיע על הקשרים המסחריים עמן. \"ההערכות כרגע נעות בין דחייה של מגעים על עסקאות נוספות ובין ביטול עסקאות שכבר נחתמו\", אמר השבוע מקור בכיר באחת התעשיות הביטחוניות הפועלות בטורקיה."}
{"article_id": "0,7340,L-3661199,00.html", "header_title": "\"הצי האמריקני יילחם בהברחות הנשק מאיראן\"", "full_text": "כוח משימה של הצי האמריקני המוצב במפרץ עדן קיבל הוראה לאתר ספינות איראניות שמטרתן להעביר אמצעי לחימה לחמאס ברצועת עזה, כך מסרו הלילה (יום א') מקורות דיפלומטיים לעיתון הבריטי \"טיימס\". מדובר בכוח 151, המוצב באזור במטרה להילחם בפיראטים.\nבשבוע שעבר אנשי הכוח ערכו חיפוש על סיפונה של ספינה שרשומה כקפריסאית. על פי דיווחים שונים, בחיפוש שנערך בספינה לאחר שעגנה בנמל מצרי, נמצאו אמצעי לחימה.\nלפני שבוע חתמה שרת החוץ ציפי לבני עם מזכירת המדינה האמריקנית לשעבר קונדוליזה רייס\nשמטרתו\n\t למנוע הברחת אמצעי לחימה לרצועת עזה. ביום חמישי האחרון\nאת סידורי הביטחון בין ישראל למצרים למניעת הברחות.\nביום שישי\nניקולא סרקוזי כי ארצו תשלח \"באופן מיידי\" ספינה שתשייט מול חופי עזה על מנת למנוע הברחות נשק וכדי לוודא את קיום הפסקת האש. רשת אל-ג'זירה דיווחה בסוף השבוע כי מהנדסים אמריקנים יכשירו חיילים מצרים לעבוד עם ציוד לאיתור מנהרות.\nעל פי הדיווח ב\"טיימס\", מסמך שהפיץ אגף המודיעין בקרב שרי הממשלה בשבוע שעבר העלה כי למרות הפצצת המנהרות בציר פילדלפי - למשמרות המהפכה של איראן יש תוכנית מקיפה לחימוש מאסיבי של חמאס. על פי הדיווח, האיראנים מנסים להבריח אמצעי לחימה דרך הנמל האיראני בנדר עבאס.\nבשבועות האחרונים שתי ספינות איראנית נשלחו למפרץ עדן, בטענה כי הן מיועדות לסייע בלחימה בפיראטים. בישראל חוששים כי לספינות אלו, שעוגנות כעת באריתריאה, יש מעורבות כלשהי בהברחות הנשק."}
{"article_id": "0,7340,L-3662669,00.html", "header_title": "אחד המעורבים בפיגוע נפצע בתקיפת חיל האוויר", "full_text": "מקורות פלסטינים ברצועת עזה דיווחו אחר הצהריים (יום ג') כי חיל האוויר תקף אופנוע בדרום הרצועה. לפי הדיווח אדם אחד נפצע קל. במקביל, דווח כי טנקים של צה\"ל נכנסו לשטח הרצועה, ממערב לגדר המערכת.\nמקורות ביטחוניים אמרו כי הפלסטיני שנפצע, חוסיין אבו שאמיה, היה מעורב בפיגוע הבוקר. לדבריהם, את המטענים בזירה - חמישה, שאחד מהם התפוצץ - הטמינו אנשי התארגנות טרור הקשורה לג'יהאד העולמי. ככל הנראה היא אינה קשורה ישירות לחמאס, אך ייתכן שפעלה בחסותו.\nבצה\"ל העריכו כי ארגון חמאס יפעל במטרה לבצע פיגועים נגד כוחות צה\"ל. מאז שעות הבוקר\n,\n\t מערבית לגדר, כדי לבדוק את המטען שהתפוצץ וכדי לאתר מטענים נוספים. במהלך הפעילות, המתבצעת באמצעות כלי רכב מיוחדים וכוחות הנדסה, לוקחים חלק גם מסוקי קרב של חיל האוויר שמסייעים לכוחות. במספר מקרים נורתה אש לעבר נקודות חשודות בשטח. לאחר הפיגוע גם הופסקה העברת הסיוע ההומניטרי דרך מעבר כרם שלום.\nהתייחס בצהריים לתקרית ואמר: \"זה פיגוע קשה, אי אפשר לקבל אותו ואנחנו נגיב\". ברק שוחח בטלפון עם ראש הממשלה, אהוד אולמרט, ועדכן אותו בסיכומים ובהמלצות של בכירי מערכת הביטחון בעקבות התקרית, אחרי שנועד מוקדם יותר עם הבכירים בלשכתו.\nמקורות ברצועה דיווחו בצהריים כי\nמחשש לתקיפה של צה\"ל. הפלסטינים מדווחים כי משרדי הממשלה הפסיקו לתת שירותים, וכי אנשי הביטחון של ממשלת חמאס פינו את מפקדותיהם.\nבמקביל, נערכים במערכת הביטחון דיונים בדבר התגובה של צה\"ל לאירוע. בקרב גורמים צבאיים בכירים נשמעו קריאות כי יש להגיב באופן נרחב, ולא מידתי כנגד יעדים של חמאס על מנת להבהיר לחמאס את האופן שבו מתקבלת ההפרה הזאת. לדברי הגורמים, הבלגה עשויה להיחשב כאיתות של ישראל שהפיגוע הוא דבר לגיטימי ובחמאס אף ינסו להגביר ניסיונות אלה."}
{"article_id": "0,7340,L-3659284,00.html", "header_title": "קמים מההריסות בעזה: 29 הרוגים במשפחה", "full_text": "משפחתו של פראג' אל-סמוני בן 22, המתגוררת בשכונת זייתון, היא כנראה המשפחה שספגה את מספר הקורבנות הגדול ביותר במלחמה. היום (ה') סיפר ל-ynet על מה שקרה למשפחה.\nממה שהיה פעם מתחם משפחת סמוני, נותר אוסף של הריסות, שעליו הקימה המשפחה סוכת אבלים גדולה. \"32 בתים היו פה, מאות נפשות, והמשפחה עסקה כמעט כולה בחקלאות\", סיפר פראג'. \"אבל בבוקר אחד המשפחה נגדעה, 29 הרוגים, בהם שישה ילדים - הגדול שבהם בן חמש - שנהרגו במכת אש אחת\".\n(צילום ארכיון: AFP)\nפראג' שכל את אביו, עטיה בן 45, ואת אחיו אחמד בן הארבע. הוא מציג גרסה מצמררת לאירוע, שהתרחש בצהרי היום הרביעי למבצע הקרקעי של צה\"ל: \"היינו 18 בני אדם בבית כששמענו קריאות מלמטה: 'בעל הבית, רד, תפתח את הדלת'\". לטענתו, האב ירד עם תעודת הזהות ושתי ידיו מורמות - ואז נורה. \"ראיתי את זה מהחלון, אבל לא יכולת לצעוק מפני שהחיילים עלו. התיישבנו כולנו בחדר כשאנו יודעים שאבא הרוג למטה\".\n(צילום: AP)\nסמוני טוען כי החיילים שפרצו לבית פתחו באש ופגעו בכמה בני משפחה. \"אחי הקטן אחמד נהרג בזרועותיי. כשפינו את ההריסות ואת ההרוגים לבית חולים ראיתי שיש לו בחזה שני כדורים. אני בעצמי נפצעתי ביד וברגל\", הוסיף סמוני, שהשתחרר באחרונה מבית החולים.\nהפלסטיני הצעיר שואל מדוע בחר צה\"ל להרוס מתחם של משפחה שעוסקת כולה בחקלאות. הוא מאשים את החיילים: \"אלה לא בני אדם. אני מאחל את תחושת היתמות הזאת שלי ושל בני משפחתי ואת ההרס וההרג הזה לכל בית ובית, לכל משפחה ומשפחה בישראל. זאת התפילה שכולנו נושאים. ההרג הזה הביא לשנאה ששום דיבור על שלום לא ירפא\", הוא מזהיר. \"איך ידברו על שלום כשילד בן ארבע נהרג בזרועותיי וכשאני בן 22 אמור לטפל עכשיו במשפחה?\n(צילום: AP)\nהוא מכחיש בכל תוקף כי אש נורתה מתוך מתחם המשפחה. \"האם ירי מצדיק גדיעה והרס של עשרות משפחות, של עשרות ילדים שנשארו\nעכשיו ללא אב או אם? איזה ירי היה ומה מצדיק את הדבר הזה? הם לא הרגו חמוש אחד באזור הזה. אני מתפלל לאללה שזה מה שייקרה להם, לילדים ולנשים שלהם\".\nבמתחם משפחת סמוני נמשכה קבלת הפנים למתאבלים. פלסטיני אחד סיפר כי המנחמים עצמם איבדו קרובי משפחה, משום ששכונת זייתון, הנמצאת במזרח העיר עזה, ספגה את אחת המכות הקשות של מבצע \"עופרת יצוקה\".\nמדובר צה\"ל נמסר בתגובה: \"צה\"ל מצוי בעיצומם של התחקירים שלאחר מבצע \"עופרת יצוקה\". עם סיומם יגובשו מסקנות והמלצות ויטופלו בהתאם\"."}
{"article_id": "0,7340,L-3657132,00.html", "header_title": "צה\"ל תקף 40 מטרות; \"עשרות גופות בהריסות\"", "full_text": "חיל האוויר תקף הלילה (יום ו') כ-40 יעדים ברצועת עזה, ביניהם מסגד בעזה שבו אוחסנו אמצעי לחימה ומתחתיו נחפרה מנהרה. בנוסף, הותקפו שש חוליות חמושים ושלושה מחסנים של אמצעי לחימה. גם חיל הים היה שותף לתקיפות לאורך הלילה.\nגורמים רפואיים ברצועת עזה דיווחו כי 23 גופות אותרו תחת ההריסות בשכונת תל אל-הווא, בדרום מערב העיר עזה. האזור הותקף באופן נרחב אתמול בידי צה\"ל. עוד דווח כי בתקיפה במחנה הפליטים אל-שאבורה שברפיח נהרג ילד ועשרה נוספים נפצעו.\nבמקביל, לא פסק גם ירי הרקטות מהרצועה. חמש רקטות קסאם שנורו הבוקר בשלושה מטחים התפוצצו בשטחים פתוחים במועצה האזורית אשכול. לא היו נפגעים ולא נגרם נזק.\nהפלסטינים דיווחו כי מתחילת מבצע \"עופרת יצוקה\" נהרגו 1,133 בני אדם ברצועה, כשני שלישים מהם אזרחים. לטענת הפלסטינים, בהרוגים גם 335 ילדים וכ-100 נשים. עד עתה נפצעו 5,130 בני אדם ברצועה.\nצה\"ל יקיים גם היום הפסקת אש הומניטרית, שנועדה להעביר סיוע הכרחי לתושבי הרצועה. בין השעות 10:00-14:00 ייפתחו מסופי כרם שלום וקרני, דרכם יעברו לרצועת עזה 130 משאיות הנושאות מזון ותרופות.\nהירי הלילה ברצועת עזה מתרחש לאחר יום התקפות כבדות במיוחד מצד צה\"ל ובעת שהמגעים להשגת הפסקת אש תופסים תאוצה.\nבתקיפה אווירית שר הפנים בממשלת חמאס, סעיד סיאם, שנחשב לאחד הבכירים ביותר בהנהגת חמאס. במקביל דיווחו מקורות פלסטינים ברצועה על תקיפות נרחבות, תוך העמקת האחיזה בחלקים מהעיר עזה.\nבמקביל, נמשך\nלקידום\n\t הפסקת אש ברצועה. ראש האגף המדיני ביטחוני במשרד הביטחון,\nעמוס גלעד, ייצא שוב לקהיר, בהתאם להחלטת המטבחון המשולש. ראש הממשלה, אהוד אולמרט, אמר בדיון, כי \"אנחנו ממשיכים לברר עם המצרים, בשום פנים ואופן לא עם חמאס, את הפרטים להסדרה מדינית\".\nשרת החוץ ציפי לבני עושה דרכה לוושינגטון, שם היא צפויה להמשיך ולסיים את המשא ומתן על הסכם המעטפת למניעת ההברחות של נשק איראני לחמאס בעזה. לבני, שריכזה עם ראש הממשלה את המאמץ בנושא זה, הבהירה טרם צאתה לוושינגטון, שגם לאחר חתימת הסכם הערבויות אם יתממש, ישראל שומרת לעצמה את הזכות להגיב באש על ניסיונות התעצמות של חמאס."}
{"article_id": "0,7340,L-3655640,00.html", "header_title": "המחאה בעולם נגד המבצע: טורקי הצית עצמו", "full_text": "גבר טורקי שפך על עצמו דלק והצית את עצמו במהלך מחאה נגד מבצע צה\"ל ברצועת עזה - כך דיווחה הערב (יום ג') סוכנות הידיעות הטורקית \"אנטוליה\". לפי הדיווח, עוברים ושבים מיהרו לכבות את הלהבות ושוטרים פינו את האיש, שנכווה, לקבלת טיפול רפואי בבית חולים.\nהמחאה נערכה בכיכר טקסים באיסטנבול והגבר זוהה כאיברהים אולוסאן, בן 63. מאז תחילת מבצע \"עופרת יצוקה\" בעזה נערכו בטורקיה הפגנות יומיות נגד הפעילות הצבאית. היום חלקו הטורקים כבוד לקורבנות הפלסטינים של המבצע בדקת דומיה בבתי הספר.\nראש הממשלה הטורקי, טאיפ ארדואן, הגן על הביקורת שהשמיע כלפי פעולות ישראל, ואמר כי דבריו אינם מהווים אנטישמיות. טורקיה, מדינה מוסלמית בעיקרה אך חילונית, ניסתה להשתתף במאמצי התיווך להפסקת אש בין ישראל לחמאס. ארדואן תיאר את המתקפה הישראלית כ\"פשע נגד האנושות\".\n(צילום: רויטרס)\n\"יש אנשים שהפריעו להם דבריי על אי הנחת בעניין הרג האזרחים והילדים. אם לא נאמר מה נכון וחוקי, נאבד את הכבוד העצמי\", אמר ארדואן בנאום בפני מפלגתו בפרלמנט, ששודר בטלוויזיה. \"אני גם מנהיג שאמר שאנטישמיות היא פשע נגד האנושות\", הזכיר ראש הממשלה הטורקי, שנפגש היום עם יושב ראש הפרלמנט האיראני עלי לריג'אני.\nהפגנות נגד המבצע נערכו במקומות רבים נוספים בעולם, בהם: דנמרק\nשם הפגינו בין 5,000 ל-6,000 אנשים; איראן, שבה הוצתו תמונות גדולות של הנשיא האמריקני הנבחר ברק אובמה; סוריה וירדן, שבה דרכו מפגינים על תמונתו של הנשיא המצרי חוסני מובארק, כשעל פניו צויר מגן דוד.\nבלונדון, בירת בריטניה, התפרצו מספר אנשים למשרדי ארגון \"בייקום\", המשמש כלובי הפרו-ישראלי, ומנסה לתרום לסיקור אוהד כלפי ישראל בתקשורת המקומית. דובר הארגון מסר ל-ynet כי האנשים שהתפרצו היו בעלי חזות אירופית, הם הפכו שולחנות וגרמו נזק. הם קראו קריאות בגנות פעילות הארגון, שפועל בחסות ממשלת ישראל."}
{"article_id": "0,7340,L-3655814,00.html", "header_title": "חשש: ממשלת טורקיה תבטל עסקאות עם ישראל", "full_text": "בתעשיות הביטחוניות שורר חשש כי המלחמה בעזה\nבמדינות\n\t מוסלמיות, בכללן טורקיה, תקשה על ביצוע עסקאות נוספות עם טורקיה. \"ההערכות כרגע נעות בין דחייה של מגעים על עסקאות נוספות ובין ביטול עסקאות שכבר נחתמו\", אמר מקור בכיר באחת התעשיות הביטחוניות, בעלת קשרים הדוקים עם טורקיה.\nהפוטנציאל הכספי המיידי של כל העסקאות\nבשביל\n\t התעשיות הביטחוניות הישראליות מוערך כרגע ביותר מ-2 מיליארד דולר. החשש לביטול עסקאות מתבסס על כמה\nשל\n\t ראשי הממשל במדינה מאז שהחלה המלחמה בעזה. לדברי מקורות בישראל, ההתבטאויות הן תוצאה של\nעל\n\t רקע\nהמגיעים\n\t מעזה.\nשר ההגנה הטורקי, וקדי גונול, אמר השבוע כי \"כרגע אין עסקאות רכש ביטחוני עם ישראל\". זוהי התבטאות ראשונה של בכיר טורקי מאז תחילת הלחימה.\nהצבא הטורקי, שמעמדו בטורקיה\n,\n\t רוצה בדרך כלל מערכות צבאיות ישראליות מכיוון שהן מבוססות על ניסיון מבצעי גדול. בכמה מקרים בעבר\nהחשש מההרעה במצב בטורקיה בא זמן קצר אחרי שמשרד ההגנה הטורקי חתם עם התעשייה האווירית וחברת אלביט מערכות על הסכם לרכוש מהן מערכות מודיעין מתקדמות ביותר בשווי כולל של 141 מיליון דולר. מדובר בעסקה של מערכות רגישות, שיעניקו לחיל האוויר הטורקי יכולת יוצאת דופן.\nבתעשיות הביטחוניות חוששים להתבטא בפומבי. \"גם כך היחסים עם טורקיה רגישים. הצבא הטורקי לחץ לרכוש מישראל גם אחרי שהמוסלמים עלו לשלטון. זה תמיד היה בעייתי, ועכשיו זה נעשה לוהט\", אמר מקור במערכת הביטחון."}
{"article_id": "0,7340,L-3660771,00.html", "header_title": "אושרו סידורי הביטחון מול מצרים לסיכול הברחות", "full_text": "המטבחון המשולש אישרר אמש (יום ה') את סידורי הביטחון בין ישראל למצרים, למניעת הברחות הגבול לרצועת עזה. בדיון בהשתתפות ראש הממשלה, שרת החוץ, שר הביטחון ואנשי מערכת הביטחון סוכמו הפרטים הטכניים אודותם שוחח השליח עמוס גלעד בקהיר.\nגלעד שב מקהיר לאחר פגישותיו עם עם ראשי הממשל במצרים, בהם שר המודיעין המצרי עומר סולימאן. הדיון הפעם עסק בפרטים הטכניים הנוגעים לסיכול ההברחות.\nהאלוף גלעד שמע מהמצרים את תובנותיהם באשר לדרכי הפעולה מצדם למניעת הברחות לרצועה. כמו כן, שוחחו הצדדים על עניין האמצעים הטכניים שיופעלו כדי לטפל במנהרות שדרכן מבריח חמאס ציוד לחימה. חלק מהאמצעים יופעלו על ידי המצרים, חלקם יובאו על ידי מדינות זרות.\nצד חשוב במהלך הוא הסיוע מצד ארה\"ב, שכבר חתמה עם ישראל על הסכם\n.\n\t המסמך מסדיר את הפעילות של ארצות הברית, מצרים ומדינות אחרות במאמץ. ייתכן שגם כוחות גרמנים והולנדים ישתתפו בכך.\nשרי המטבחון עסקו בעיקר בפרטים הטכניים במהלך הדיון. הנוכחים שמעו סקירה אודות האמצעים השונים שיופעלו ברצועה ובסמוך לה ועל הדרכים שבהן תפעל מצרים גם מעבר לציר פילדלפי. בין היתר, קיימת סוגיית הטיפול במבריחים עצמם - רובם בדואים מאזור סיני המתפרנסים מההברחות. כמו כן דובר על צירי ההברחות וחסימתם בעומק שטח מצרים, או מניעת הנחתה שלהם בחופי סיני ועגינת סירות של מבריחים בנמל פורט סעיד.\nבין היתר, עלו בדיונים של האלוף גלעד בקהיר גם הצורך\nבהצבת מחסומי דרכים בעומק סיני, בניסיון לאתר משאיות עם ציוד אסור העושה דרכו לרצועה.\nסוגיית ההברחות והצורך למנוע אותן צפה ועלתה מייד לאחר תום הקרבות במבצע \"עופרת יצוקה\". ימים ספורים לאחר שנרגעה האש ברצועה כבר\nאת הפעילות המחודשת בתחום. פלסטינים ברפיח מילאו דלק שהגיע ממצרים. בצילומים של סוכנויות הידיעות נראו גם פועלים ודחפורים המפנים הריסות מהמנהרות החסומות - במטרה לשקמן."}
{"article_id": "0,7340,L-3660961,00.html", "header_title": "נושאת-מסוקים צרפתית תמנע הברחת נשק לעזה", "full_text": "נשיא צרפת, ניקולא סרקוזי, הורה אתמול (יום ו') לשלוח נושאת-מסוקים שתשייט במים הבינלאומיים מול חופי רצועת עזה, בניסיון למנוע את ההברחות ולשמור על יציבות הפסקת האש באזור.\nבהודעה שמסרה לשכתו של סרקוזי נכתב כי הדבר נעשה \"בתיאום מוחלט עם מצרים וישראל\". כמו כן, הורה לשר החוץ בממשלתו, ברנאר קושנר, לפעול באופן מיידי כדי לבחון עם ארצות הברית ואירופה, מהם הצעדים הנדרשים כדי להילחם בהברחות הנשק דרך היבשה והים.\nמלשכת סרקוזי נמסר כי המאמצים נועדו הן כדי להבטיח את ביטחון ישראל והן כדי להקל על סבלם של הפלסטינים: \"הצורך המיידי כעת הוא לבסס את הפסקת האש דרך פעולות הומניטריות, הפסקה מוחלטת של הברחות הנשק לעזה, פתיחת המעברים והשגת פיוס בין הפלגים הפלסטינים\", נכתב בהודעה.\nרק בשבוע שעבר\nכחלק מהמאמצים לגבש הסכם הפסקת אש שיהיה מקובל הן על ישראל והן על תנועת חמאס ברצועת עזה. \"ביטחון מדינת ישראל חשוב לנו ואתם יכולים לסמוך עלינו, שנדאג להבטיחו\", אמר בפגישה עם ראש הממשלה, אהוד אולמרט.\nהיוזמה הצרפתית תצטרף למאמצים שמשקיעה ארצות הברית כדי למנוע את ההברחות בנתיבי היבשה. רשת אל-ג'זירה דיווחה כי מהנדסים אמריקנים יכשירו חיילים מצרים לעבוד עם ציוד לאיתור מנהרות במשך 45 ימים. לפי הדיווח,\nהמשלחת הכוללת שני נספחים צבאיים מהשגרירות האמריקנית בקהיר ושני מהנדסים שיסיירו לאורך הגבול עם מצרים אחת לשבועיים, ויקבלו סקירה מכוחות הביטחון המצריים באשר למנהרות שאותרו ונהרסו.\nבתוך כך פועלת מצרים כדי לגבש הפסקת אש בין ישראל לחמאס. אתמול הגיעה משלחת של חמאס לקהיר כדי לדון בנושא עם בכירים מצרים. סוכנות הידיעות המצרית דיווחה כי המשלחת, בראשה עומד בכיר חמאס סלאח אל-ברדוויל, הגיעה למצרים דרך מעבר רפיח וצפויה להיפגש עם גורמי התיווך ביום ראשון הקרוב."}
{"article_id": "0,7340,L-3657340,00.html", "header_title": "ארה\"ב וישראל חתמו על הסכם סיכול הברחת נשק", "full_text": "שרת החוץ ציפי לבני חתמה ערב (שישי) עם מזכירת המדינה האמריקנית קונדוליזה רייס על הסכם שמטרתו למנוע הברחת אמצעי לחימה לרצועת עזה. ההסכם יסדיר את הפעילות של ארצות הברית, מצרים ומדינות אחרות במאמץ למניעת הברחת אמצעי לחימה מאיראן לרצועה.\nבהופעה משותפת לאחר החתימה על ההסכם אמרה מזכירת המדינה האמריקנית כי ארצות הברית פועלת כדי להביא לנורמליזציה ביחסים בין הצדדים. \"העימות העזה התחיל על ידי חמאס, שירה טילים וסירב לקבל את הפסקת האש.\nאי אפשר לצפות מישראל לחיות תחת סיכון כזה. חמאס אחראי גם להחמרה במצבם של הפלסטינים בעזה לאחר שהשתלט על רצועת עזה. חמאס הוא האחראי לעימות הנוכחי בין ישראל לפלסטינים\", אמרה רייס.\n\"אנו מעוניינים בהפסקת אש יציבה וארוכה. הסכם ההבנות עליו חתמנו עונה על הצרכים הללו, והוא מכיל שורת צעדים בהם תנקוט ארה\"ב כדי להבטיח זאת\", הוסיפה.\nשרת החוץ לבני התייחסה אף היא למאמצים להשגת הפסקת אש. \"האש תופסק בהסדרים. סוף הלחימה לא יהיה על ידי קריאה, אלא על ידי פעולה ממשית של הקהילה הבינלאומית נגד החמאס. המזכר היום חשוב ככלי להפסקת העוינות. אנחנו שומרים לעצמנו את הזכות להגן על עצמנו גם אחרי שתושג הפסקת האש\".\nבדבריה, הדגישה רייס את הצורך לקיים פעילות הומניטרית ולספק לאוכלוסיה ברצועת עזה את צרכיה כדי למנוע סבל נוסף של חפים מפשע.\nההסכם נועד, בין היתר, לשתף גורמים בינלאומיים כנאט\"ו על-מנת לעצור את ההברחות בעודן רחוקות מגבול מצרים-רצועת עזה בציר פילדלפי. רייס סיפרה הערב לעיתונאים כי ההסכם הוא אחד מהאלמנטים שיסייעו להפסקת אש שתחזיק לטווח ארוך.\n\"כפי שאתם יודעים, ישנם מספר תנאים שצריכים להתקיים כדי שהפסקת אש תמומש בשטח. אחד מהם, הוא לעשות משהו עם הברחות הנשק והתחמושת\nלחמאס ממקומות אחרים, כולל איראן\", אמרה רייס. \"מדובר בחלק ממאמץ בינלאומי רחב לחלוק מידע על התמודדות עם משלוחי נשק\".\nדובר מחלקת המדינה האמריקנית, שון מקורמק, מסר כי ברק אובמה והילרי קלינטון - הנשיא ומזכירת המדינה הנכנסים - השתתפו בהתייעצויות שקדמו להסכם.\nמקורות דיפלומטיים אמרו כי ארה\"ב מקווה שישראל תאפשר את פתיחת המעברים לרצועה בעקבות ההסכם. \"ברגע שההסכם יהיה חתום, אנו מקווים שישראל תרגיש מספיק נוח לאפשר לפתוח את המעברים\", אמר גורם רשמי בארה\"ב.\nהחתימה על ההסכם הייתה למעשה פעולתה האחרונה של רייס כמזכירת המדינה. היא נפרדה מלבני בחיבוק ונשיקה. נציגים ישראלים נוספים, ובהם השגריר סלי מרידור, חיבקו את רייס ואיחלו לה בהצלחה.\nאחרי ההופעה המשותפת יצאה רייס להיפרד מעבודי מחלקת המדינה ולעזוב בפעם האחרונה את הבניין."}
{"article_id": "0,7340,L-3656974,00.html", "header_title": "חיסול סיאם - חלק מ\"תמונת הניצחון\" של צה\"ל", "full_text": "לפי ההתרחשויות בזירת הלחימה בעזה, ניתן להסיק שהפסקת האש קרובה. כפי שהיה כמעט בכל מלחמות ישראל, גם עכשיו יש מאמצים של צה\"ל - וגם של מי שעומד מולו - להשיג שני דברים: שיפור עמדות צבאיות כדי לקבע \"קווי הפסקת אש\" והישגים שישפיעו על \"תמונת הסיום\".\nצה\"ל מכה בחמאס, שמצדו גם הגביר - כנראה עד המקסימום - את שיגורי הרקטות, כדי להוכיח שעדיין יש לו יכולת להילחם וכי לא הובס כליל. צה\"ל ושב\"כ הצליחו להחריף מאוד את המכה לזרוע הצבאית של חמאס, כשפגעו בבכירי הארגון ובראשם מי שהיה שר הפנים בממשלת חמאס,\n.\n\t הוא נפגע בתקיפת בית אחיו - שנהרג אף הוא. בתקיפה נהרג גם סלאח אבו-שארח, ראש מנגנון ביטחון הפנים של חמאס.\nמכה זו היא הישג משמעותי מאוד לזרועות המודיעין ולצה\"ל מפני שהיא מסלקת מהזירה כמה מהדמויות הקיצוניות ביותר בהנהגה העזתית של חמאס ומהווה מכה מוראלית קשה, בעיקר לאנשי הפלג הקיצוני. אם מדברים על \"תמונת ניצחון\" שצה\"ל חפץ בה - הפגיעה הזאת היא מרכיב חשוב בה.\nבמסגרת המאמצים לשיפור עמדות, מקדם צה\"ל כוחות לפאתים הדרומיים והצפוניים של השטח הבנוי בצפיפות בעזה, בעיקר לכיוון רבי הקומות שבשולי השטח הבנוי בצפיפות.\nהמטרה היא להיאחז בהם כדי למנוע צליפות וירי מרגמות של חמאס על יחידות צה\"ל הפרושות בשטחים הפתוחים והמבנים הנמוכים שבפרברי העיר.\nצה\"ל ישהה בשטח הנחות בתקופה שבין הפסקת האש לבין הנסיגה הסופית וצריך לדאוג שלחמאס והארגונים החמושים האחרים לא יהיה פיתוי לפגוע בו. זו תהיה תקופה מאוד רגישה שבה יזדקק צה\"ל לכל המשמעת המבצעית ואמצעי הביטחון כדי שלא לספוג אבידות. תקופת \"דמדומי לחימה\" זאת מועדת לטעויות ותאונות מבצעיות.\nעדות לטעויות האלה, היא\nלעבר מתחם האו\"ם ובית החולים בעזה. גם אם ירו משם, בצה\"ל היו צריכים לדעת שזהו מתחם בינלאומי - ולכן אסור לירות אליו ירי כבד. צריך להשתדל שמקרים כאלה לא יישנו ולא יחמירו את הביקורת הנמתחת על ישראל בזירה הבינלאומית. כל מקרה כזה מחליש את כושר המיקוח של ישראל במו\"מ על הפסקת האש ועל ההסדרים שיהיו אחריה."}
{"article_id": "0,7340,L-3662544,00.html", "header_title": "ברק על המטען בעזה: זה פיגוע קשה, אנחנו נגיב", "full_text": "- כך אמר הבוקר (יום ג') שר הביטחון, אהוד ברק, בעקבות\nבגבול רצועת עזה, שבה נהרג חייל צה\"ל ונפצעו שלושה. גם שרת החוץ, ציפי לבני, אמרה בעקבות האירוע, כי ישראל צריכה להגיב: \"המבחן הזה הוא מבחן של מעשים ולא רק של דיבורים, זה נכון גם לאירוע היום\".\nשר הביטחון קיבל פרטים על האירועים בעת שצפה בתרגיל של קורס מ\"פים-מג\"דים ובאימון של גדוד מילואים במרכז לאימוני יבשה (מל\"י) בצאלים. הוא הוסיף כי למרות המכה הקשה שספג חמאס במהלך מבצע \"עופרת יצוקה\", המלחמה בטרור טרם הסתיימה. ברק הורה לבטל את האירוע החגיגי שהיתה אמורה לקיים מפלגתו בבר בתל-אביב, ומקיים הערכת מצב.\nשרת החוץ לבני קיבלה עדכונים מהאירוע בעת שדיברה בפני סטודנטים במרכז הבינתחומי בהרצליה. \"אם מישהו יורה או מניח מטען, או מבריח נשק, לא מעניין אותי מי עשה את זה, ישראל צריכה להגיב\", אמרה. \"אמרתי עוד לפני המבצע, כשמכים בנו או פועלים נגדנו - צריך לפעול חזרה. לא פחות חשוב גם איך נתנהל אחרי המבצע. שינוי המשוואה תלוי לא רק במה שעשינו, אלא גם במה שנעשה עכשיו\".\nסגן ראש הממשלה ויו\"ר ש\"ס, אלי ישי, אמר בתגובה לאירוע בכיסופים כי \"איפוק זו לא תכונה גנטית\", וקרא לשוב ולפעול מהאוויר נגד מוקדי הטרור\nבדבריו בצאלים, הבהיר ברק כי למרות הפגיעה הקשה בחמאס, \"זה עוד לא אומר שדברים נעלמו - איראן לא נעלמה, סוריה לא נעלמה, חיזבאללה לא נעלם. יש ארגוני טרור שהתעצמו וגם חמאס לא ייעלם, אבל המכה החזקה הזאת תביא להרתעה. זה לא אומר שלא יהיו אויבים, זה לא אומר שלא יהיו ניסיונות פיגוע לאורך ובתוך הגבול, או אפילו איזה אירוע שאנחנו נצטרך להגיב עליו. אבל לפי הערכתי אנחנו בדרך לתקופה שהם ייזכרו אותה היטב, כמו שחיזבאללה זוכר היטב את המכה שקיבל בלבנון לפני שנתיים וחצי\".\nלדבריו, \"אנחנו עוד לא במנוחה ובנחלה. באזור שלנו, גם בשביל לעשות שלום צריך להיות חזקים, זו סביבה שאין בה חסד לחלשים, לא תהיה הזדמנות שנייה למי שלא ידעו להגן על עצמם וגם כל מי שמאיתנו, שהיה רוצה לראות מחר הסדרים שיסירו את הצורך להילחם - אין סיכוי להגיע לזה אם לא יהיו לנו כוח, יכולות מקצועיות ונכונות להפעיל את הכוח הזה\"."}
{"article_id": "0,7340,L-3662580,00.html", "header_title": "עזה: חמאס מפנה מבנים מחשש לתקיפת צה\"ל", "full_text": "מקורות פלסטינים ברצועת עזה דיווחו בצהריים (יום ג') כי משרדי ממשלה ומוסדות ביטחוניים מתפנים מחשש לתקיפה של צה\"ל, בעקבות\nשבה נהרג חייל צה\"ל ונפצעו שלושה.\nהפלסטינים מדווחים כי משרדי הממשלה הפסיקו לתת שירותים, וכי אנשי הביטחון של ממשלת חמאס פינו את מפקדותיהם. הפינויים כוללים את כל משרדי הממשלה ברצועה, כולל השירותים האזרחיים כמו מבחני נהיגה, מתן והוצאת מסמכים וכל השירותים הניתנים במפקדות ובתחנות המשטרה.\nהתושבים הפלסטינים באזור התקרית בדרום הרצועה החלו לפנות את בתיהם. גם אלה שעזבו את ביתם באזור בימי המלחמה ועדיין לא חזרו, מעכבים בינתיים\nבעקבות התקרית, כינס שר הביטחון, אהוד ברק את בכירי מערכת הביטחון בלשכתו בתל-אביב, כדי קיים הערכת מצב ביטחונית. ברק\nמוקדם יותר, כי \"זה פיגוע קשה, אי אפשר לקבל אותו ואנחנו נגיב\". גם שרת החוץ, ציפי לבני, אמרה בעקבות האירוע, כי ישראל צריכה להגיב: \"המבחן הזה הוא מבחן של מעשים ולא רק של דיבורים, זה נכון גם לאירוע היום\".\nבשלב זה לא קיבל עדיין אף ארגון פלסטיני את אחריות לפיגוע. גורם באחד הארגונים אמר ל-ynet כי חמאס או אחד הארגונים הפועלים מטעמה, הם שביצעו את הירי. הגורם העריך כי חמאס מבקש לשדר מסר לנושאים ונותנים בקהיר על הפסקת האש, כי יש להגיע במהירות המירבית להסכם רגיעה שיכלול גם את המעברים."}
{"article_id": "0,7340,L-3659884,00.html", "header_title": "אחרי יציאת צה\"ל: חודשו ההברחות לרצועת עזה", "full_text": "רק ארבעה ימים חלפו מסיום המלחמה בעזה - ותעשיית ההברחות ממצרים מתחדשת. סוכנות הידיעות AP טוענת היום (ד') כי פלסטינים ברפיח ממלאים משאיות בדלק שהגיע ממצרים. בצילומים של סוכנויות הידיעות נראים גם פועלים ודחפורים המפנים הריסות מהמנהרות החסומות.\nסמוך לגבול עם מצרים, מאות פלסטינים עסקו היום בפינוי מנהרות שנפגעו בהפצצות חיל האוויר. \"הישראלים הפציצו פה בשבוע שעבר. שתי דקות לפני כן עוד ישבתי פה\", סיפר אבו מוסא, תושב דרום הרצועה שהגיע הבוקר כדי לפנות את המנהרה ששימשה אותו להברחות משטח מצרים.\nלדבריו, הפצצות צה\"ל הרסו השקעה של חודשים ארוכים. \"כל הכסף שהשקעתי פה ירד לטימיון, אבל בעזרת האל המנהרה תחזור לפעול בעוד כחודש\", קיווה.\nהמנהרות שימשו את חמאס להברחת נשק, אולם גם אזרחים עשו בהן שימוש כדי להעביר מוצרי בסיס ממצרים לרצועה על רקע המצור הישראלי על עזה. \"ראיתי אנשים מעלים דלק מאחת המנהרות שעדיין פועלת\" סיפר אחד מתושבי רפיח. עד ראייה אחר סיפר כי ראה משלוח של נפט המשמש לבישול מגיע ממנהרה אחרת.\nצה\"ל, שהפציץ פעמים רבות את אזור ציר פילדלפי במהלך מבצע \"עופרת יצוקה\", פעל רבות נגד המנהרות בהן מבריחים הפלסטינים אמצעי לחימה מסיני לרצועת עזה. בעבר דובר על כוח בינלאומי שיוצב באזור הגבול,\nויפקח על המעברים, אך בעזה ובקהיר התנגדו. בתום המבצע העריכו גורמים בצה\"ל כי מרבית המנהרות שנחפרו באזור נהרסו בפעולות צה\"ל.\nבישראל אף ציינו כי ישנה\nמצד שלטונות מצרים לפעול בנושא ההברחות בציר פילדלפי ויחד עם הגורמים הבין לאומיים שנרתמו לטיפול בסוגייה - מקווים בישראל כי אכן תהיה פעילות אפקטיבית נגד ההברחות.\nהערב יתכנסו\nבבריסל ויצהירו על כוונתם לתרום יחידות צבא, ספינות ואמצעים טכנולוגיים למאבק בהברחות הנשק מאיראן לחמאס. שרת החוץ, ציפי לבני, תשתתף אף היא בכינוס ותישא נאום.\nלבני פעלה רבות לקידום הנושא, ואף חתמה ביום שישי על\nשמטרתו מניעת הברחת אמצעי לחימה לרצועת עזה. ההסכם הסדיר את הפעילות של\nארצות הברית, מצרים ומדינות אחרות במאמץ למניעת הברחת אמצעי לחימה לרצועה.\n\"תעשו מה שתרצו, אך ייצור הנשק הקדוש הוא משימתנו, ואנחנו יודעים איך להשיג את הנשק. הכנסת נשק לעזה אינה הברחה כלל, המצב הטבעי הוא שנשק ייכנס באופן רשמי, על-ידי כל המדינות הערביות והמוסלמיות, ויתר בני החורין בעולם, כדי לעמוד מול הכיבוש הישראלי ברצועת עזה. ואולם, בזמן שהעולם מתכחש לכך, אנו סבורים שזוהי זכותנו להכניס נשק בדרך שנמצא לנכון\", הוסיף."}
{"article_id": "0,7340,L-3662601,00.html", "header_title": "למען השקט: להגיב בעוצמה", "full_text": "תגובת ישראל על\nהבוקר באזור כיסופים צריכה להיות בעלת משמעות אסטרטגית, ולא רק בשל תוצאותיה הקטלניות; היא עשויה לקבוע אם הפסקת האש תהיה מלאה, ארוכת טווח ויציבה - או שתקרוס כעבור זמן קצר.\nאם תבליג ישראל, או שצה\"ל יסתפק בתגובה מקומית - עלול להתקבע מצב בו חמאס וגרורותיו מפסיקים אמנם את הירי תלול המסלול, אבל ממשיכים לפעול לאורך הרצועה. בתחילה בפיגועים נגד כוחות צה\"ל המסיירים, ובהמשך גם בפיגועים חוצי-גדר, נגד יישובים ישראליים הסמוכים לה. דווקא עכשיו, כשהמצרים נושאים ונותנים עם חמאס על תנאי הפסקת האש ארוכת הטווח, חייבת ישראל להבהיר כי לא תסבול מצב כזה."}
{"article_id": "0,7340,L-3662644,00.html", "header_title": "גורמים בצה\"ל: להגיב לפיגוע באופן לא מידתי", "full_text": "בצה\"ל ממשיכים לתחקר את נסיבות הפיגוע שאירע הבוקר (יום ג') סמוך למעבר כיסופים בדרום רצועת עזה. באוגדת עזה מעריכים כי מדובר בזירת מטענים שהוטמנה באזור, על מנת לייצר פגיעה רחבה יותר בכוחות. בפיצוץ מטען חבלה נהרג נגד, קצין נפצע קשה ושני חיילים נפצעו קל.\nבמקביל, נערכים במערכת הביטחון דיונים בדבר התגובה של צה\"ל לאירוע.\nבקרב גורמים צבאיים בכירים נשמעות קריאות כי יש להגיב באופן נרחב, ולא מידתי כנגד יעדים של חמאס על מנת להבהיר לחמאס את האופן שבו מתקבלת ההפרה הזאת. לדברי הגורמים, הבלגה עשויה להיחשב כאיתות של ישראל שהפיגוע הוא דבר לגיטימי ובחמאס אף ינסו להגביר ניסיונות אלה.\nשר הביטחון, אהוד ברק אמר מוקדם יותר, כי \"זה פיגוע קשה, אי אפשר לקבל אותו ואנחנו נגיב\". גם שרת החוץ, ציפי לבני, אמרה בעקבות האירוע, כי ישראל צריכה להגיב: \"המבחן הזה הוא מבחן של מעשים ולא רק של דיבורים, זה נכון גם לאירוע היום\". בשלב זה לא קיבל עדיין אף ארגון פלסטיני את אחריות לפיגוע.\nבמקביל, אמר ראש האגף המדיני ביטחוני במשרד הביטחון, האלוף (במיל') עמוס גלעד, כי \"כללי המשחק השתנו וחמאס יודע זאת. פיגוע דוגמת זה שהיה היום, או פיגועים שיהיו בעתיד לא יסתכמו רק בסגירת המעברים\".\nבהרצאה בפני המכון למחקרי ביטחון לאומי בתל-אביב, הוא הוסיף: \"החמאס לא מעוניין לתקוף את ישראל כרגע. זה לא בגלל שהם התאהבו בנו - אלא בגלל שהם מעוניינים בשיקום תדמיתם בעיניי העם הפלסטיני. הם מעוניינים להראות שהמאמץ של המלחמה השתלם לפלסטינים\". לדברי גלעד, מצרים מזהה כיום את חמאס כאויב לאומי שעלול להתחבר לאחים המוסלמים."}
{"article_id": "0,7340,L-3656719,00.html", "header_title": "מזכ\"ל האו\"ם ללבני: להפסיק מיד את האש", "full_text": ". מזכ\"ל האו\"ם, באן קי-מון, קרא בצהריים (יום ה') להפסקת אש מיידית ולפתיחת המעברים לעזה. בפגישה שקיים עם שרת החוץ, ציפי לבני, בתל-אביב, אמר: \"אני חייב להיות מודאג מהמצב בעזה. רבים מתו ועדיין מתים. לכן אני קורא להפסקה מידיית ומתמשכת של האש. זאת החלטה 1860. צריך לחזור מיד לסטטוס קוו\".\nבאן הדגיש את החשיבות שבהפסקת הירי משני הצדדים באופן מיידי, \"אני מקווה שהפסקת האש תושג בקרוב. בקשתי היא רק לעצור את האש מיידית, ביתר הנושאים צריך לדון אחר כך. אם זה ימשך - אנשים רבים נוספים יהרגו. זה מצב בלתי מתקבל על הדעת. מספר הנפגעים עד היום גדול, יש ציפיות של הקהילה הבינלאומית להפסיק את האש מייד\".\nהוא הוסיף, \"במקביל, תושבי ישראל הם בעלי זכות לחיות בלא פחד. מיליון ישראלים יכולים לחיות יום ולילה תחת איום טילים. גם זה צריך להפסק באופן קבוע. שימוש חמאס במתקנים ובבתים אזרחיים אינו קביל\".\n(צילום: AP)\nלדברי באן, \"אנו צריכים סידורים שיבטיחו את הפסקת הירי של הארגונים מעזה, פתיחת המעברים. עזה צריכה להיות מחוברת לגדה המערבית תחת הרשות הפסלטינית\". הוא גינה את ירי הרקטות אל ישראל: \"הגעתי בזמן קשה לישראל, הגעתי בלב כבד. אני מודע לכך שטילים נורו במשך שנים מעזה לעבר אזרחים ישראל. תמיד גיניתי את ירי הטילים כאקט של טרור שאין לו שום הצדקה והוא צריך להיפסק\".\nהשרה לבני התייחסה לדבריו של בן שיחה: \"אלו זמנים קשים, אך נאלצנו לצאת למבצע כדי להגן על אזרחינו. בעזה שולט ארגון טרור. צריך ללכת להסדר ודיאלוג עם הגורמים המתונים, ובמקביל יש להיאבק בטרור ונגד חמאס. חמאס לא יכול להיות לגיטימי עד שהוא לא מקבל את תנאי הקהילה הבינלאומית\".\nלדבריה, \"הפסקת האש הופרה על בסיס יומי על ידי חמאס. הם ניצלו אותה כדי להאריך את טווח הטילים מ-20 לחמישים קילומטר. סיוע הומניטרי ניתן על-ידי ישראל. אנו מבינים את הדאגה של הקהילה הבינלאומית, וזה גם בהתאם לערכינו. אך השאלה נותרה לאן הולכים מפה? מה הכיוון האסטרטגי לאזור זה? חמאס הוא מכשול לא רק לישראל, אלא גם מכשול לפלסטינים להקמת מדינה משלהם. הם אחראים לאובדן חיים בעזה, ולמצב ההומניטרי בעזה. יש קרב באזור והוא לא בין ישראל לפלסטינים, זה בין מתונים לקיצונים\""}
{"article_id": "0,7340,L-3657175,00.html", "header_title": "מודעת אבל על הילדים בעזה: \"שלא נהפוך חיות\"", "full_text": "עמוד שלם שכולו מודעות אבל אינו חריג בעיתונים. אבל כשאלו מתייחסות רק ל\"ילדה בת 8\" או ל\"תינוק בן חודשיים\" בלי ציון שם, ומעל הכל כתוב \"מודעה\" - גם קוראי עיתונים ותיקים ירימו גבה.\nהמודעה החריגה פורסמה היום (ו') ב\"הארץ\", מטעם האגודה לזכויות האזרח בישראל. \"המטרה הייתה להעביר את המסר ההומניסטי והאוניברסלי הבסיסי ביותר של פגיעה באוכלוסייה - הילדים הם הבטן הרכה של כולנו ועל כן הם המוקד\", הסבירה ל-ynet נירית מוסקוביץ', דוברת האגודה, שהסבירה כי גם החמאס אינו מהסס לפגוע בילדים ובתינוקות.\n\"רצינו שאנשים יגיבו כמו שהם רואים כל מודעת אבל של ילד, עם כל הטרגדיה הכרוכה בדבר\", הוסיפה.\n\"כבר למעלה מ-300 ילדים פלסטינים נהרגו. יש תחושה שצריך להזכיר לחברה הישראלית שיש כאן פגיעה בבני אדם בשר ודם, בילדים שאותם אי אפשר להאשים בכלום\".\nמוסקוביץ' מסבירה כי האגודה אינה מתערבת בהחלטות המדיניות, אלא מוחה על הדרך: \"כרגע מדברים על כ-1,000 קורבנות בנפש, 5,000 פצועים, שמתוכם רק עד 50 אחוזים אנשי חמאס.\nאנחנו חייבים להתריע כשיש הפרה כל כך נרחבת של זכויות חיי אדם ופגיעה בחפים מפשע. ישראל לא אמורה להילחם כיצד שהיא נלחמת כרגע.\n\"החברה הישראלית סולדת ומתעבת את פעולות הטרור של חמאס באופן כה עמוק - בדיוק כי החמאס אינו מפריד בין אוכלוסיה אזרחית לצבא לוחם, והם אינם מהססים לפגוע בילדים ובתינוקות. לכן כשאנו שומעים דוברים שאומרים שצריך להכאיב להם על כך שהצביעו חמאס, זה היגיון עצוב של גופי הטרור הנפשעים ביותר. היכן כאן אשמת הילדים? אנו נאלצים להזכיר לציבור הישראלי כולו כי חוקי המלחמה קיימים כדי שגם במלחמה לא נהפוך לחיות\"."}
{"article_id": "0,7340,L-3662448,00.html", "header_title": "יו\"ר ש\"ס: נמליץ על נתניהו לראשות הממשלה", "full_text": "- כך אמר הבוקר (יום ג') יו\"ר ש\"ס, השר אלי ישי, באירוע השקת הקמפיין של מפלגתו בתל-אביב.\n\"נתניהו הפיק לקחים מהקדנציה האחרונה שלו כראש ממשלה וש\"ס תשמור עליו שלא יקצץ בקצבאות הילדים ובתקציבי השכבות החלשות. בקדנציה הזו לא נרכיב את הממשלה, אולי בקדנציה הבאה בעזרת השם\", אמר ישי. יו\"ר ש\"ס סירב להתייחס לאפשרות שקדימה בראשותה של ציפי לבני תהיה זו שתקים את הממשלה הבאה ואף הגדיל וקבע את הרכב \"ממשלת נתניהו\" הבאה: \"זו תהיה ממשלה בה ברק יהיה שר הביטחון. ממשלה רחבה עם עוצמה חברתית שבה ש\"ס תהיה המזוזה\".\nבמהלך האירוע הוצגו לעיתונאים תשדירי התעמולה של ש\"ס, שכותרתם היא: \"מחזקים את הבית - מחזקים את המדינה\". במפלגה החרדית בחרו להתמקד בשני נושאים עיקריים: תקיפת לבני והצגתה של ש\"ס כמושיעה החברתית-כלכלית של מדינת ישראל.\nבאחד מהתשדירים מוצגת תמונתה של לבני ומתחתיה הכיתוב: \"קצבאות לילדים לבני לא מוכנה לחלק, את ירושלים – כן\". בהמשך, ניתן לראות את ישי על-רקע שכונות ג'בל מוכאבר וצור-באהר שבמזרח ירושלים, מהן יצאו המחבלים שביצעו את פיגוע הטרקטור ואת הפיגוע בישיבת מרכז הרב בירושלים. \"אם עכשיו יש פיגועים, מה יהיה כשהשטח יימסר לידי הפלסטינים וחמאס?\" שואל ישי בתשדיר.\nבחלקו החיובי של הקמפיין, מתהדרת ש\"ס בהישגיה בתחום הכלכלי-חברתי בכנסת האחרונה. באחד התשדירים נראים אנשים מכל קצוות החברה הישראלית חוזרים על מנטרת הבחירות \"כן אנחנו יכולים\", אשר נלקחה מקמפיין הבחירות של נשיא ארה\"ב, ברק אובמה.\nישי ניצל את הבמה כדי להגיב\n.\n\t \"כושר ההרתעה של מדינת ישראל נפגע קשות כתוצאה מהבלגה ואיפוק, אשר בסופו של דבר מצביעים על חולשה ולא על כוח. אסור לנו להיכנס לאדישות הזו, זהו אותו הסרטון בו היינו בעבר\".\nלדבריו, על צה\"ל להגיב להפרת האש. \"צריך תגובה מיידית וחריפה שתפגע במטרות אשר טרם נפגעו, על מנת שלא יעזו לירות לעברנו. חיל-האוויר צריך להפגיז בעוצמה על-ידי גיחה חריפה של כמה שעות כדי שהם יחשבו לא פעמיים, אלא עשרים פעם אם לפגוע בישראל ולשגר לעברה טילים\".\nעוד לפני השקת קמפיין הבחירות שלה, עמדה ש\"ס בשבוע האחרון במקום בולט על סדר היום של מערכת הבחירות. ביום ראשון\nבחריפות יו\"ר קדימה\nוהמתמודדת לראשות הממשלה ציפי לבני, וכינתה אותה \"סקטוריאלית וסחטנית\". בתגובה נמסר מטעם ש\"ס כי \"ההתקפות חסרות הרסן מעידות על שנאה מובנית ומוטבעת עמוק לציבור המזרחי. הפאניקה בקדימה כל כך גדולה עד שהם מכנים את דאגת ש\"ס למשפחות החד-הוריות ולילדים 'סחטנות'. כל גנאי מקדימה הוא שבח לעם ישראל\".\nיו\"ר ש\"ס אלי ישי עורר סערה ציבורית בשבוע שעבר בשל דברים שאמר ב\n,\n\t בו בין היתר כינה את ההומוסקסואליות \"מחלה\", וקרא להומואים להיעזר בטיפול. הדברים עוררו\nבמערכת הפוליטית ומצד נציגי הקהילה הגאה. עניין נוסף שעורר ביקורת הוא\nבאתר ש\"ס באינטרנט, שהועלו טענות כי היא מנוגדת לחוק הבחירות."}
{"article_id": "0,7340,L-3658809,00.html", "header_title": "צה\"ל על ההרס בעזה: חמאס בחר את זירת הקרב", "full_text": "גורמים בצה\"ל מתייחסים הערב (יום ב') לדיווחים על\n,\n\t כמו גם לפגיעה הקשה במבנים אזרחיים ובתשתיות. אותם גורמים מדגישים כי הפעילות באופן זה הייתה בלתי נמנעת, שכן החמאס הוא זה שבחר את זירת הקרב - וכיוון שבחר לפעול מתוך שכונות צפופות ומתוך בתים - לא נותרה ברירה אלא להילחם נגדו במקומות אלה, תוך פגיעה גם במבנים ולעיתים אף בלית ברירה באזרחים.\nעם זאת, בצה\"ל מזכירים כי נעשו ניסיונות בהיקף נרחב על מנת להפריד בין מחבלים לאזרחים.\nזאת, באמצעות מאות-אלפי שיחות אזהרה בטלפון לפני תקיפה, כרוזים עם אזהרות, פריצה לרשתות שידור פלסטיניות, פגיעה באמצעות אמצעי לחימה שאינם מסבים נזק ועוד. זאת, על מנת להזהיר ככל שניתן את כל האזרחים ולצמצם את הפגיעה.\nבצה\"ל הציגו במהלך המלחמה מספר אירועים בהם השתמש חמאס במתקנים ציבוריים ואזרחיים, על מנת לסייע לאנשיו להגן על עצמם. בימים האחרונים התגלו אמצעים נוספים - כך למשל, בזירה בה נפגעו אזרחים הגיע אמבולנס, אך במקום להעניק טיפול לפצועים - הוא העמיס על הרכב אנשים שלא נזקקו כלל לטיפול ובכך למעשה סייע להעברת אנשי החמאס ממקום למקום.\nבישראל יבדקו בימים ובשבועות הקרובים את ההיקפים המדויקים ככל הניתן של אנשי החמאס שנהרגו במבצע, לצד אזרחים פלסטינים. ההערכה היא כי נהרגו מעל 500 אנשי הזרוע הצבאית של חמאס, אולם הקושי הרב להבחין בין איש חמאס לאזרח נובע מהעובדה כי גם אנשי החמאס לבשו במכוון בגדים אזרחיים כשלא היו חמושים, כיוון שכמעט בכל מבנה היה בונקר של תחמושת - ולכן לא היו צריכים לנוע עם נשק בצורה מופגנת. אנשים אלה שנהרגו במהלך הקרבות, נמנים לכאורה כאזרחים שנהרגו, אך בפועל מדובר באנשי הזרוע הצבאית של חמאס.\nעוד הזכירו גורמי צבא כי צה\"ל עתיד לבדוק את הטענות בדבר השימוש הלא חוקי לכאורה בפגזים המכילים זרחן לבן. כפי שדווח ב-ynet, סוגייה זו עברה לבחינה בצוות מיוחד שהוקם בידי אלוף פיקוד הדרום.\nלגבי מעורבות המצרים - בישראל מזהים בימים האחרונים נכונות רבה יותר מצד שלטונות מצרים לפעול בנושא ההברחות בציר פילדלפי ויחד עם הגורמים הבין לאומיים שנרתמו לטיפול בסוגייה - מקווים בישראל כי אכן תהיה פעילות אפקטיבית נגד ההברחות.\nבזמן שבצה\"ל החלו להפיק לקחים מהפעילות ברצועת עזה גם באיראן - הפטרון המרכזי של החמאס - החלו לבדוק ולתחקר איפה נעשו הטעויות. כלפי חוץ -\nאת\n\t מה שהם מגדירים כניצחון.\nהאיראנים עקבו אחר הפעילות ברצועה בדאגה ואף חששו כי ישראל מתכוונת למוטט את שלטון חמאס. כעת יבדקו שם כיצד ואיך ניתן לשפר את הזרוע שלהם ברצועת עזה, בעיקר בהיבטים של מגננה, קרי - המערך שאמור היה לסכל ולשבש את התמרון הקרקעי של צה\"ל. בנוסף ייבחן היבט הפגיעה בעורף, על מנת שלהבא - הפגיעה תהיה יותר וקטלנית יותר.\nאחת הסוגיות המרכזיות הניצבות כעת בפני האיראנים והחמאס היא כיצד לחדש את מלאי אמצעי הלחימה, בעיקר נוכח הפגיעה במנהרות בציר פילדלפי. על פי ההערכות, כ-80% מן המנהרות בציר פילדלפי נהרסו בתקיפות חיל האוויר. עם זאת, ברפיח רבים מכירים היטב את התחום ולכן ניתן יהיה לשקם את מערך המנהרות, על מנת לחדש את הברחות אמצעי הלחימה.\nמוקדם יותר אמר שר הביטחון, אהוד ברק, שביקר בבית החולים בילינסון בפתח-תקווה חיילים שנפצעו במהלך מבצע \"עופרת יצוקה\", כי\n,\n\t שיצרה \"ההרתעה שמאפשרת לנו עכשיו את הרגיעה\". את הפצועים\n,\n\t שמעון פרס הוא התייחס לתמונות הקשות ששודרו מרצועת עזה המופגזת, ואמר: \"כששואלים אותי על כך אני עונה שכדי שהתדמית תהיה טובה - אנו צריכים להישאר בחיים\".\nאתמול, בזמן\nבה נכתב: \"בעקבות החלטת ממשלת ישראל על הפסקת אש, צה\"ל נוצר את נשקו בתום 22 ימי לחימה.\nהיעדים שהוצבו בראשית המבצע הושגו במלואם. מערכי החמאס ותשתיות הטרור הוכו מכה קשה ונוצרו התנאים לשינוי מהותי במציאות הביטחונית בדרומה של מדינת ישראל. צה\"ל נערך מחדש לקדם כל התפתחות ולהבטיח מיצוי והעמקת ההישגים\".\nבמעון ראש הממשלה עלה כי צה\"ל עתיד לצאת מהרצועה עד יום שלישי ב-19:00 - עת\n."}
{"article_id": "0,7340,L-3659547,00.html", "header_title": "היום: האיחוד האירופי יצטרף למאבק בהברחות", "full_text": "שרי החוץ של האיחוד יתכנסו הערב (יום ד') בבריסל ויצהירו על כוונתם לתרום יחידות צבא, ספינות ואמצעים טכנולוגיים למאבק בהברחות הנשק מאיראן לחמאס. שרת החוץ, ציפי לבני, תשתתף אף היא בכינוס ותישא נאום.\nגורמים מדיניים בירושלים טענו כי ההצהרה הצפויה באה בעקבות פעולתה של לבני, בתיאום עם ראש הממשלה, אהוד אולמרט. הממשלה תרגמה את כינוס ששת המנהיגים האירופים, מוקדם יותר השבוע\nו\n,\n\t לפעולה מעשית.\nעל פי הסיכום, עליו מדווחים הגורמים בירושלים, יצטרפו מדינות האיחוד האירופי למסמך ש\nבין לבני למזכירת המדינה האמריקנית היוצאת, קונדוליזה רייס, בשבוע שעבר. לפיו, האיחוד האירופי יכתיב צו פעולה לכל מהמדינות החברות בו.\nבהתאם לסיכום בין לבני לממונה על מדיניות החוץ של האיחוד האירופי, חוויאר סולאנה, כל אחד מהמדינות תקצה ממשאביה כדי להיאבק בהברחות. אחרי ההצהרות שתפרסם נציבות האיחוד האירופי הערב, ייפתח משא ומתן בין ההנהגה למדינות השותפות באזור, בהן ישראל והרשות הפלסטינית."}
{"article_id": "0,7340,L-3658529,00.html", "header_title": "חמאס: רק 48 פעילים נהרגו, נמשיך להתחמש", "full_text": "דובר הזרוע הצבאית של חמאס, אבו עוביידה, קיים בצהריים (יום ב') מסיבת עיתונאים שבה הצהיר כי ארגונו ימשיך להתחמש, למרות הניסיונות למנוע את ההברחות לרצועה. \"לא ניכנע ללחץ המופעל עלינו\", אמר, \"הכוח הרקטי שלנו לא הושפע מהמלחמה\".\nהדובר המשיך: \"תעשו מה שתרצו, אך ייצור הנשק הקדוש הוא משימתנו, ואנחנו יודעים איך להשיג את הנשק. הכנסת נשק לעזה אינה הברחה כלל, המצב הטבעי הוא שנשק ייכנס באופן רשמי, על-ידי כל המדינות הערביות והמוסלמיות, ויתר בני החורין בעולם, כדי לעמוד מול הכיבוש הישראלי ברצועת עזה. ואולם, בזמן שהעולם מתכחש לכך, אנו סבורים שזוהי זכותנו להכניס נשק בדרך שנמצא לנכון\".\nאבו עוביידה, שדיבר כשפניו מכוסות, אמר לעיתונאים כי טען כי רק עשרות מבין פעילי החמאס נהרגו במהלך מבצע צה\"ל בעזה. הפלסטינים טוענים כי לפחות 1,300 בני אדם נהרגו בשלושת השבועות האחרונים, אולם בישראל טוענים כי לפחות 500 מהם הם אנשי חמאס. לדבריו, אם צה\"ל לא יסיג את כוחותיו מהרצועה, \"כל האפשרויות פתוחות\".\nבמהלך מסיבת העיתונאים הציג לראשונה אבו עוביידה, נתונים על היקף הפגיעה לדבריו בחמאס. לדבריו, בעוד שישראל טוענת כי הרגה כ-500 פעילי חמאס, אבו עוביידה טוען למפסר נמוך פי עשרה. במקביל טען כי ארגונו הצליח להרוג 80 מחיילי צה\"ל - בקרבות ישירים ובפגיעות מרחוק על-ידי צלפים.\nעוד טענו בזרוע הצבאית כי ירו לעבר ישראל 980 טילים, רקטות ומרגמות, כאשר במניין זה נכללים 428 פגזי מרגמה שנורו לעבר ישראל.\nבארגון התפארו במחבל מתאבד, ריזק סאמי סובח שמו, שלטענתם פוצץ את עצמו על כוחות צה\"ל, וכן בפגיעה לכאורה ב-74 משוריינים של צה\"ל, הפלת ארבעה מסוקים ומזל\"ט אחד. החמאס הוסיף לגליון ההישגים שלו גם שני אירועי חטיפה של חיילים:\nהראשון ביום השלישי ללחימה והשני ב-5 בינואר. לפי הזרוע, בשני המקרים תקף חיל האוויר והרג את החיילים עם שוביהם.\nמוקדם יותר טלפן נשיא איראן, מחמוד אחמדי-נג'אד, לראש הלשכה המדינית של חמאס, חאלד משעל,\nבקרבות נגד חיילי צה\"ל ברצועת עזה. אחמדי-נג'אד אמר למשעל, כי \"היום זהו רק תחילתו של הניצחון\" וכי יש להפעיל לחץ כדי להשיג נסיגה מלאה של חיילי צה\"ל מהרצועה.\nאתמול בצהריים הודיע חמאס רשמית על הפסקת אש. אחד מדוברי הארגון, איימן טהא, אמר כי האש תופסק מיידית, וכי חמאס נותן לצה\"ל שבוע להסיג את כוחותיו מעזה. הדברים נאמרו זמן קצר לאחר שגורם אחר בחמאס אמר ל-ynet כי מטרת ההפוגה לאפשר למשלחת בקהיר לקבל הבהרות בעניין השלמת הנסיגה, פתיחת המעברים והסרת המצור."}
{"article_id": "0,7340,L-3656587,00.html", "header_title": "סגר ימי: נמנעה כניסה לעזה של עוד ספינת סיוע", "full_text": ". התנועה לשחרור עזה דיווחה הבוקר (יום ה') כי ספינות חיל הים לא אפשרו כניסת ספינה ובה ציוד הומניטארי. הספינה עם 21 הנוסעים שעל סיפונה נאלצה לשוב על עקבותיה לקפריסין.\n\"סמוך לשעה 04:00 לפנות בוקר התקשרו אלי אנשינו בקפריסין וסיפרו שחיל הים עצר אותם לפני שהספיקו להגיע לרצועה\", סיפרה ל-ynet אנג'לה גודפריד, פעילה בתנועה לשחרור עזה.\nזו ההפלגה השביעית שערכה התנועה לכיוון הרצועה והשנייה מאז תחילת מבצע \"עופרת יצוקה\". על ההחלטה לצאת להפלגה, למרות הלחימה המתנהלת באזור אמרה גודפריד: \"זו הפלגה הומניטארית ויש לישראל לתת לצוותים רפואיים להיכנס וכך גם לעיתונאים. מכניסים דרך רפיח רופאים אז מדוע מונעים מן הים?\"\nהווידה ערף, פעילה נוספת בתנועה לשחרור עזה, סיפרה כי כאשר התקרבה האונייה לחופי עזה, הזהירו ספינות חיל הים את נוסעיה. \"הם התקרבו מאוד ואיימו כי אם נמשיך יפתחו באש נגדנו. הם הקיפו אותנו, בערך ארבע ספינות והפכו את הניווט קשה מאוד. הם אמרו שישתמשו בכל האמצעים כדי למנוע מאתנו להגיע לעזה\", אמרה.\nקרין פאלי, דוברת התנועה, מסרה כי זה היה השלב בו החליטו נוסעי הספינה לשוב על עקבותיהם לקפריסין.\nבצה\"ל הכחישו כי איימו בפתיחת אש לעבר הספינה. עוד נמסר כי הספינה התקרבה בשעות הלילה לעבר האזור עליו הוכרז סגר ימי מול חופי רצועת עזה. ספינת טילים של חיל הים שנמצאת באזור יצרה עם הקברינט קשר והבהירה לו כי הוא ונוסעיו לא יוכלו להיכנס. כמו כן ציינו בצה\"ל כי על הספינה היו עיתונאים.\nבסוף החודש שעבר אירעה\nבין\n\t ספינות חיל הים לאוניה שיצאה מקפריסין, ועליה סיוע לרצועת עזה. לספינה הזרה הובהר כי מדובר בשטח צבאי סגור ולכן עליה לחזור לאחור - אך הקברניט המשיך בדרכו והתנגש בסטי\"ל. איש לא נפגע בתקרית, שהובלטה במיוחד בתקשורת הזרה.\nאתמול\nמספינת סיוע איראנית להגיע אל חופי הרצועה. זאת לאחר שניסתה לעקוף את הסגר הימי על רצועת עזה\n.\n\t כלי התקשורת באיראן דיווחו כי ספינות של חיל הים הזהירו את הספינה האיראנית כ-30 קילומטר מחופי הרצועה."}
{"article_id": "0,7340,L-3662070,00.html", "header_title": "בניגוד לחוק? ש\"ס מחלקת קמעות באתר אינטרנט", "full_text": "החוק קובע כי אסור להשתמש בקמעות למטרות בחירות, אך ש\"ס מפיצה קמעות לכל דורש באתר האינטרנט הרשמי של המפלגה, שעלה בשבועות האחרונים.\nבקישור תחת הכותרת: \"סגולה נפלאה לשמירה\", נכתבו הוראות כיצד להכין את הקמע. מעל לקישור ההורדה מתנוסס הסבר שימוש, אשר אינו מותיר ספק לגבי השפעתה של הברכה: \"מועיל לשמירה, רפואה והצלחה\".\nחוק הבחירות לכנסת קובע במפורש, תחת הסעיף \"שחיתות ואיום\", כי שימוש בקמעות למטרות בחירות הינה עבירה חמורה, אשר עונשה הוא \"חמש שנות מאסר או קנס\". ולהלן הניסוח המדויק: \"המשדל אדם להצביע או להמנע מלהצביע, בכלל או בעד רשימת מועמדים מסויימת, בדרך של השבעה, קללה, נידוי, חרם, נדר, התרת נדר, הבטחה להעניק ברכה, או מתן קמע; לעניין זה, 'קמע' - לרבות כל חפץ שבעיני חלק מהציבור יש ביכולתו להיטיב או להרע עמו - דינו מאסר או קנס\".\nאין זו הפעם הראשונה בה סוגיית הקמעות עולה לדיון. ב-2006 דנה ועדת הבחירות בחלוקת ספרי התהילים באתר האינטרנט של ש\"ס. על פי\n,\n\t הוענק ספר תהילים כמתנה לכל מי שירשם באתר או ישלח אס.אם.אס למספר טלפון שמופרסם באתר. יושבת ראש ועדת הבחירות לכנסת ה-17, השופטת דורית ביניש, אישרה לש\"ס לחלק ספרי תהילים, אך דרשה שלא לצרף ברכה של הרב עובדיה יוסף.\nחמש שנים קודם לכן\nלמען בחירתו של אריאל שרון ושלחה אותו ל-400 אלף בתי אב, המצויים במאגר התומכים של המפלגה. השופט חשין דחה עתירות שביקשו לאסור את הפצת הערכה.\n.\nיו\"ר סיעת מרצ, ח\"כ זהבה גלאון, אמרה ל-ynet כי בכוונתה להגיש תלונה רשמית ליו\"ר ועדת הבחירות המרכזית, בעקבות הפצת הקמעות. \"מדובר בעבירה לכאורה על חוק הבחירות\", היא הסבירה והוסיפה: \"כמו בכל מערכת בחירות - ש\"ס מרשה לעצמה לעבור לכאורה על החוק. לצערי, ש\"ס מוציאה שם רע ליהדות והופכת אותה לדת של אמונות תפלות וקמעות\".\nפרופ' עמנואל גרוס, מומחה למשפט חוקתי מאוניברסיטת חיפה, הסביר ל-ynet את הסוגיות החוקיות בנוגע לקמעות. \"השאלה שבית המשפט ישאל את עצמו, היא אם הקמע נועד על מנת לעודד או להמריץ את הקהל להצביע עבור מפלגה\", אמר. \"אם התשובה היא 'כן', הדבר הוא כמובן פסול. אבל אם הקמעות הללו ניתנים לאנשים במשך כל ימות השנה, בלי שום קשר לבחירות אז אני לא רואה בעיה\".\nלדברי פרופ' גרוס, על אף החידוש שבחלוקת הקמעות דרך האינטרנט, החוק עומד בעינו. \"העניין הטכני של איך אתה מציג את הקמע, אם בצורה כזו או אחרת היא פחות חשובה.\nמה שחשוב פה היא סיבת הנתינה של הקמע\", הוא הבהיר. \"השאלה היא אם הקמעות הללו ניתנים לאנשים בפועל גם ללא שום קשר לאתר\".\nמש\"ס נמסר בתגובה: \"הדבר עבר חוות דעת משפטית ולאחר מכן עלה לאתר. בש\"ס לא רואים כל פסול בלהעלות גרסה כתובה של ברכה לעם ישראל. ש\"ס תילחם נגד כל ניסיון לסתימת פיות לעם ישראל בחסות התפלפלות משפטית ווירטואלית. עם ישראל עמד בגבורה ויעמוד בגבורה נגד מי שרוצה למחוק את הנשמה היהודית והעבר. עם בלי עבר הוא עם בלי עתיד\"."}
{"article_id": "0,7340,L-3658205,00.html", "header_title": "מלחמת עזה: אלבום מעופרת יצוקה", "full_text": "זה התחיל בצהרי שבת, כשהעולם שקוע בתרדמת חג המולד.\nחסרת תקדים שנמשכה פחות מ-4 דקות השמיד חיל-האוויר הישראלי מאות מטרות והסב נזק עצום לרצועת עזה. החמאס מצידו עשה כל שביכולתו להוכיח שכוחו במותניו וירה רקטות עד\n,\nויבנה.\nבתום 22 ימים של מלחמה, אחרי 13 הרוגים ישראלים מהם שלושה אזרחים ויותר מ-1,300 הרוגים פלסטינים, בעזה מנסים לאמוד את\n,\n\t ביישובי הדרום בישראל מקווים לחזור לשגרה - והפוליטיקאים כבר\nעל התוצאות. השקט שביר, החיילים עדיין בשטח, אבל אפשר בזהירות לסכם את מלחמת עזה."}
{"article_id": "0,7340,L-3655958,00.html", "header_title": "צה\"ל מנע שוב מהספינה האיראנית להגיע לעזה", "full_text": "האיראנים לא מוותרים\nניסתה שוב לעקוף את הסגר הימי על רצועת עזה. גורמים בצה\"ל אישרו היום (ד') כי נוצר קשר בין ספינות חיל הים לספינה האיראנית. אתמול דווח באיראן כי צה\"ל מנע מצוות הספינה להגיע לרצועה, דיווח שצה\"ל הכחיש.\nהספינה עשתה את דרכה דרך מפרץ סואץ, עצרה אמש בנמל פורט-סעיד במצרים, שם ניסתה לפרוק את הסחורה שעל סיפונה, אולם המצרים סירבו. משם המשיכה לעבר חופי עזה. בחצות החלה להתקרב לעבר החופים, שם הובהר לה כי אינה יכולה להגיע לחופי עזה בשל הסגר הימי. הספינה ניסתה לחזור לכיוון מצרים, אולם המצרים לא אפשרו לה להגיע לכיוון והבוקר ניסתה פעם נוספת להתקרב לחופי עזה.\nכאשר התקרבה מרחק של כמה עשרות מיילים מהחוף, הגיעה לעברה ספינת טילים של חיל הים שיצרה עמה קשר בתדר הבינלאומי והבהירה לאנשיה כי לא תורשה להתקרב. הספינה החלה להתרחק עד למרחק של כ-30 מייל מחופי עזה, כשבקרבתה נמצאת ספינת טילים של חיל הים שעוקבת אחר פעילותה.\nבמקביל, דיווחו כלי התקשורת באיראן כי ספינות של חיל הים הזהירו את הספינה האיראנית כ-30 ק\"מ מחופי הרצועה. ראש ארגון \"הסהר האדום\" האיראני אמר כי ארגונו מקיים התייעצויות דיפלומטיות, בניסיון להביא את הסיוע ההומניטרי לאזור.\nמזכ\"ל ארגון \"הסהר האדום\" האיראני, אחמד מוסווי, אמר אתמול כי ספינת הסיוע יצאה מנמל בדרום איראן לפני כשבועיים, כשהיא מועמסת ב-2,000 טונות של ציוד סיוע הומניטרי לתושבי הרצועה, הכולל תרופות ומזון.\nהוא הוסיף כי משלוח של ציוד וכסף שנאסף באיראן בשבועות האחרונים, במשקל של 30 טונות, נשלח לקהיר באמצעות מטוס, וגם העברת הסיוע הזה מתעכבת וממתינה לאישור באל-עריש שבמצרים.\nנושא הטיפול בספינה מתואם מול המצרים, שמקבלים עדכונים מחיל הים באשר למתרחש. לחיל הים, במסגרת הסגר הימי, אושרו מדרגות פעולה בכל מקרה של ניסיון של ספינות להיכנס לחופי עזה ובכך להפר את הסגר הימי. במקביל לטיפול בספינה האיראנית, התקבל דיווח כי ספינה פלסטינית עם ציוד הומניטרי עושה את דרכה לעבר חופי עזה וגם לה לא יאופשר להגיע לחופי הרצועה."}
{"article_id": "0,7340,L-3655529,00.html", "header_title": "צה\"ל: לא היה מגע עם ספינת הסיוע האיראנית", "full_text": "בצה\"ל מכחישים הערב (יום ג') את הטענה האיראנית, לפי חיל הים מנע היום מספינת סיוע המוניטרי איראנית להגיע לחופי רצועת עזה. מדובר צה\"ל נמסר כי כלל לא נוצר מגע בין חיל הים לספינה האיראנית המדוברת.\nמוקדם יותר אמר מזכ\"ל ארגון \"הסהר האדום\" האיראני, אחמד מוסווי, כי \"חיל הים של המשטר הציוני מנע מספינת הארגון להגיע לעזה\". דבריו דווחו בסוכנות הידיעות האיראנית \"מהר\".\nבדיווח לא נמסרו פרטים נוספים על אופי המגע שנוצר, לכאורה, בין שני הצדדים, מלבד זאת שכמקובל לפני כניסת ספינה לשטח המים הטריטוריאלים של עזה, היא ביקשה אישור, וחיל הים דחה אותה. מוסווי הלין על כך שחיל הים עצר את הספינה במרחק 20 מייל מחופה של עזה, בעוד שעל פי האמנות הבינלואמיות מותר להטיל מצור ימי בעת מלחמה רק במרחק של 12 מייל.\nמאז תחילת הלחימה בעזה, מרכזת איראן מאמצים להציג את עצמה כמגינת הפלסטינים, ולהשתמש בנושא הסיוע ההומניטרי ככלי להשחיר את פניה של ישראל בתקשורת הבינלאומית. מעבר לפעילות הזאת, היא גם מנהלת מערכה דיפלומטית נרחבת במדינות באזור.\nיו\"ר הפרלמנט האיראני, עלי לריג'אני, ביקר היום באנקרה ונפגש עם נשיא טורקיה וראש ממשלתה לדון במצב בעזה. זאת לאחר שבשבוע שעבר ביקר בסוריה, בלבנון ובירדן. מלבדו, ביקר באזור בשבוע שעבר גם מזכיר המועצה לביטחון לאומי, סעיד ג'לילי. ג'לילי העביר מסר מהנשיא מחמוד אחמדי-נג'אד לנשיא סוריה בשאר אסד, ושליחים נוספים העבירו מסרים דומים למנהיגים ערביים באזור, בין היתר במדינות צפון אפריקה.\nשר החוץ האיראני מנושהר מותקי\nלכל מדינות העולם לנתק את היחסים הדיפלומטיים עם ישראל - כדי להפגין את תמיכתם בפלסטינים ברצועת עזה."}
{"article_id": "0,7340,L-3646981,00.html", "header_title": "ספינת סיוע התנגשה בספינת חיל הים בדרך לעזה", "full_text": "תקרית אירעה לפנות בוקר (יום ג') בין ספינות חיל הים לאוניה שיצאה מקפריסין, ועליה סיוע לרצועת עזה. לספינה הזרה הובהר כי מדובר בשטח צבאי סגור ולכן עליהם לחזור לאחור - אך הקברניט המשיך בדרכו והתנגש בסטי\"ל. איש לא נפגע בתקרית, שהובלטה במיוחד בתקשורת הזרה.\nלפנות בוקר הוזנקו ספינות חיל הים כדי לעצור ספינה של ארגון ISM, המוכר בישראל כארגון פרו-פלסטיני. באמצעות הקשר ביקשו ספינות חיל הים מקברניט הספינה שעשתה את דרכה לעזה לעצור ולפנות לאחור. לטענת משרד החוץ הישראלי, קברניט ספינת הסיוע שעל סיפונה ציוד הומניטרי ועיתונאים רבים, ניסה לחמוק מאחד הסטי\"לים. הסטי\"ל, כך טוענים בישראל, בלם - אך למרות זאת התנגשו שני כלי השיט.\nמיד לאחר מכן החליט קברניט ספינת הסיוע לפנות לאחור. אנשי חיל הים הציעו את עזרתם לאנשים בספינת הסיוע, אך נענו בשלילה. ספינות חיל הים ליוו את הספינה שנפגעה עד שיצאה מהמים הטריטוריאליים של ישראל.\nדובר משרד החוץ, יגאל פלמור: \"אמנם מדובר בעוד אחת מאותן ספינות שכבר ראינו, אלא שהפעם יש מצב אחר בעזה. האזור מוכרז שטח צבאי סגור. העובדה שעל סיפון האוניה נמצאים עיתונאים, ובהם גם צוות של ה CNN אשר שידר כבר שלוש פעמים בחי, מעידה על כך שמדובר בפרובוקציה לשמה לטובת התקשורת\".\nמנגד, לאנשי הספינה גירסה אחרת. אנג'לה גולדפריד, מ\"התנועה\nלשחרור עזה\" העומדת בקשר עם האנשים על הסיפון, אמרה ל-ynet: \"הספינה שלנו היתה בתוך מעגל של 11 ספינות של חיל הים שירו עליה והתנגשו בה במים בינלאומיים. יצרנו קשר עם חיל הים. הם אמרו שהספינה חדרה לגבול הישראלי, אך הם לא יכולים לטעון שזה גבול ישראלי - כשזה לא\".\nלדבריה, על הספינה היו עיתונאים מאל ג'זירה ו-CNN, חברת קונגרס אמריקנית לשעבר, שני רופאים וחברת פרלמנט קפריסאית - גם היא רופאה. \"הבעיה היא שחיל הים הורה להם לשוב על עקבותיהם, אבל אין להם די דלק לחזור לקפריסין והם מסרבים לליווי של חיל הים. אחת הבעיות הגדולות בעזה היא כי הרופאים עובדים 24 שעות ביממה. לכן ניסינו לשלוח כמה שיותר רופאים\"."}
{"article_id": "0,7340,L-487328,00.html", "header_title": "תנועת ש\"ס הוציאה \"מעין קמע\" לבחירת שרון", "full_text": "תנועת ש\"ס הוציאה \"מעין קמע\" למען בחירתו של אריאל שרון ושלחה אותו ל-400 אלף בתי אב, המצויים במאגר התומכים של ש\"ס. מדובר בערכת הסברה הכוללת קלף מקופל, שעליו תמונתו של הרב עובדיה יוסף, תפילה מיוחדת בכתב ידו, וכיתוב \" תומכים בשרון - ש\"ס\". השופט חשין דחה עתירות שביקשו לאסור את הפצת הערכה.\nהתפילה, הרשומה בכתב ידו של הרב עובדיה יוסף, תוקנה בשל המצב הביטחוני בחודשים האחרונים; בין היתר נאמר בה: \"יהי רצון מלפניך השם אלוהינו שתתמלא ברחמים על כל עמך ישראל ותצילנו מיד כל אויבינו ושונאינו... אנא השם שמור והגן עלינו ועל כל חיילי צבא הגנה לישראל והצילנו מכל צרה וצוקה ויגון ואנחה\".\nהערכה כוללת גם חוברת ההסברה, שבה נאמר שהסיבה המרכזית להצביע לשרון היא כי \"אריאל שרון הבטיח דבר אחד, והוא אלמנטרי כל כך: לא לקפח, לנהוג בשוויוניות ובכבוד, לתת מה שמגיע בהגינות וביושר, לחנך ילדי ישראל לתורה ולאמונה, לתת לרוצים בכך את תרבותם שלהם, בשיעורי תורה ותרבות תורנית. בלא שנצטרך להתבזות ולהתחנן, בלא שנוקע כסחטנים, אלא כאזרחים שווים. סוף סוף יוסר קיפוח מעוות, צר עין ומרושע. הגיע הזמן לבחור בשרון\". בערכה כלולה גם חוברת הלכות ומנהגים לט\"ו בשבט.\nגורמים בש\"ס ציינו את העובדה כי לראשונה מזה שנים זקן המקובלים, הרב יצחק כדורי, לא מופיע לא \"בקמע\" ולא בחוברת ההסברה, ולו במלה אחת. בש\"ס רואים את ערכת ההסברה כפרוייקט המרכזי שלהם לקראת הבחירות, והוא צפוי להגיע עד סוף השבוע לבתי התומכים של ש\"ס באמצעות הדואר, וכן באמצעות חלוקה אישית, דרך 114 מטות הבחירות של ש\"ס, הפזורים ברחבי הארץ. עלות ערכת ההסברה מאות אלפי שקלים, ועלות המשלוח בדואר - עוד מאות אלפי שקלים."}
{"article_id": "0,7340,L-3218845,00.html", "header_title": "מרצ נגד ש\"ס: \"חלוקת ספרי תהלים - שוחד בחירות\"", "full_text": ". חברת הכנסת זהבה גלאון (מרצ-יחד) שלחה היום (ב') מכתב ליו\"ר ועדת הבחירות המרכזית, השופטת דורית בייניש, בדרישה להפסיק לאלתר את חלוקת ספרי התהילים באתר האינטרנט של ש\"ס. גלאון טוענת שמדובר בשוחד בחירות וכי בעבר נאסרה חלוקת קמעות במערכות בחירות קודמות.\nעל פי הפרסום באתר, יוענק ספר תהילים כמתנה לכל מי שירשם בו או ישלח אס.אם.אס למספר טלפון שמופרסם באתר. באתר מתבקשים הגולשים למלא את פרטיהם, כתובתם ומספר הטלפון שלהם, בדף שבו נכתב \"לכל תומכי, פעילי וידידי תנועת ש\"ס שלום, אנו מבקשים שתמלאו את הטופס על מנת לעדכן את פרטי ההתקשרות עמכם\".\nלדברי גלאון, חוק הבחירות אוסר על הענקת טובות הנאה לבוחרים, לרבות תשמישי קדושה. \"נראה לי שבמבצע החלוקה הזה שנערך במסגרת קמפיין הבחירות של ש\"ס, מתבצעת לכאורה עבירה חמורה ביותר של שוחד בחירות\", כתבה גלאון.\nעד כה במערכת הבחירות הנוכחית נמנעה מרצ מלתקוף ש\"ס, והתמקדה בתקיפת העבודה, קדימה, שינוי ואפילו הליכוד.\nבעקבות פנייתה של מרצ בעניין חלוקת ספרי התהילים אמר סגן יו\"ר ועדת הבחירות המרכזית מטעם ש\"ס, יהודה אבידן: \"ש\"ס נוהגת על פי החוק ותנהג\nאך ורק על פיו. אולי מרצ רואה בחלוקת כובעים וחולצות את עתידו של עם ישראל, אבל בש\"ס אנחנו רואים בחלוקת תהילים את עתידו של עם ישראל. חבל שמרצ בחרה לחקות את שינוי בשנאתה כלפי הדת והמסורת. אני מציע להם לבדוק ולראות לאן הובילה השנאה את שינוי וללמוד מכך. בש\"ס לא מעלים על הדעת שיש מי שיאסור חלוקת ספר שהוא אבן יסוד בעם ישראל\".\nבמקביל מתכוונים בש\"ס לנסות ולשחזר את ההצלחה בשימוש ברב כדורי: בקרוב יופץ מכתב תמיכה של הרב כדורי בש\"ס, שנכתב כמה שבועות לפני מותו. כמו כן, יפיצו בש\"ס סרט וידאו ובו קורא הרב כדורי ז\"ל להצביע עבור ש\"ס."}
{"article_id": "0,7340,L-3655339,00.html", "header_title": "שר החוץ האיראני לעולם: נתקו היחסים עם ישראל", "full_text": "שר החוץ האיראני מנושהר מותקי קרא היום (ג') לכל מדינות העולם לנתק את היחסים הדיפלומטיים עם ישראל - כדי להפגין את תמיכתם בפלסטינים ברצועת עזה.\nמותקי דיבר בטקס \"השמעת קול ההתנגדות והניצחון\", שנערך בבית ספר בטהרן לאות הזדהות עם הפלסטינים. סוכנות הידיעות האיראנית הרשמית אירנ\"א דיווחה כי מותקי דרש ממדינות העולם - בכלל זה גם מדינות איסלאמיות וערביות - להפעיל לחץ על ישראל כדי שתסיים את המבצע הצבאי ברצועת עזה, שבו נהרגו יותר מ-900 פלסטינים מאז שהחל ב-27 בדצמבר.\nעל פי הדיווח באירנ\"א, מותקי שיבח את הצעדים הדיפלומטיים שנקטו ונצואלה ומאוריטניה נגד ישראל - וקרא למדינות נוספות לפעול באותה דרך. \"אתמול ביקשנו שכל המדינות שיש להן קשרים דיפלומטים עם המשטר הציוני, במיוחד מדינות האיסלאם ומדינות ערב, ינתקו אותם לאות תמיכה בעם הפלסטיני\", אמר.\nביום רביעי שעבר\nנשיא ונצואלה הוגו צ'אבס לגרש את שגריר ישראל בקרקאס, שלמה כהן, במחאה על מעשיה של ישראל בעזה, שאותם כינה \"שואה\". בנאום שנשא צ'אבס מאוחר יותר, קרא להעמיד לדין את נשיאי ישראל וארה\"ב בבית משפט בינלאומי.\nמוקדם יותר,\nמאוריטניה, אחת המדינות הערביות היחידות שמקיימות יחסים דיפלומטיים עם ישראל, כי החליטה להשיב את שגרירה בתל-אביב לנואקשוט לצורך התייעצויות. גם ראש ממשלת ירדן, נאדר א-דהבי, אמר כי ארצו שומרת לעצמה את האפשרות לבחון מחדש את קשריה עם ישראל. \"ממשלת ירדן שומרת לעצמה את כל האפשרויות ובכלל זה להעריך מחדש את הקשרים עם כל גורם שהוא ובמיוחד עם ישראל. כל זאת מתוקף השמירה על האינטרס הלאומי העליון\", אמר.\nבנאומו, התייחס מותקי גם ל\nמועצת הביטחון בשבוע שעבר שקראה להפסקת אש בעזה. \"האו\"ם ומועצת הביטחון המתינו 14 יום מתחילת התקיפה של ישראל בעזה ולא קיבלו שום החלטה\", אמר. \"גם ארה\"ב מנעה כל החלטה של מועצת הביטחון משום שסברה שתוך שבוע שבועיים עניין החמאס ייגמר. לאחר 14 יום הם הבינו שמה שהיה הוא לא מה שיהיה, ישראל אינה יכולה עוד לכפות את רצונה בעזה\", ציין."}
{"article_id": "0,7340,L-3658363,00.html", "header_title": "התכנון: אובמה נכנס לבית הלבן - צה\"ל יוצא מעזה", "full_text": "עוד לפני\nאובמה, ביום שלישי ב-19:00 שעון ישראל, צפויים כוחות צה\"ל להשלים\nמרצועת עזה - אם לא יתרחשו אירועים שיחייבו את הישארותם. כך עלה ב\nשהתקיימה אמש (יום א') במעון ראש הממשלה בירושלים.\nישראל מבקשת לערוך בכך בין היתר מחווה לנשיא הנכנס בארצות הברית, ברק אובמה - במקביל למחווה האירופית לישראל - שנועדה להראות שיתוף פעולה עם הקהילה הבינלאומית במאבק בהברחות אמצעי לחימה דרך מצרים לרצועת עזה. לוח זמנים זה מוקדם מעט ממה שתואר בשבוע שעבר, אז נאמר כי האש תיפסק עד כניסתו של אובמה לחדר הסגלגל. קידום היוזמה המצרית והלחץ הבין לאומי על ישראל - הם שאיפשרו את קיצור לוח הזמנים.\nבשיחות שנערכו בהשתתפות מנהיגים בולטים באירופה - ניקולא סרקוזי, אנגלה מרקל, גורדון בראון, סילביו ברלוסקוני, מירק טופולנק, וחוסה לואיס ספאטרו - דיווחו הישראלים על כוונתם להשלים את הנסיגה עד להשבעת הנשיא. התנאי שהוצב: שמירת הפסקת האש על ידי החמאס\n,\n\t אחד מדוברי התנועה, בשם ארגונו ובשם הארגונים הפלסטיניים.\n(צילום: רויטרס)\nישראל מבקשת להשלים את הנסיגה במהירות, הבהירו הבכירים הישראלים שהשתתפו בארוחת הערב, ביניהם שר הביטחון אהוד ברק, שרת החוץ ציפי לבני, יו\"ר הכנסת דליה איציק ויו\"ר הליכוד, בנימין נתניהו. עוד השתתפו בארוחה שגרירי ארה\"ב ורוסיה בישראל.\nשרים בממשלה הבהירו ל-ynet שישראל אינה רוצה להביך את ברק אובמה עם כניסתו לבית הלבן. עוד הסבירו כי ישראל מבקשת להמשיך בשיתוף הפעולה עם הממשל האמריקני החדש במאבק בטרור האיסלאמי הקיצוני,\nשבראשו כעת עומדת  מניעת ההברחות של אמצעי לחימה וטילים לחמאס. זאת בהמשך ישיר\nשנחתם בסוף השבוע בין מזכירת המדינה קונדוליזה רייס ושרת החוץ ציפי לבני.\nלבני הודיעה בארוחת הערב שתפעל החל מהבוקר למימוש מזכר ההבנות, ואף התייחסה בדבריה לקשר חמאס-איראן. \"האידיאולוגיה של איראן לא קשורה לעזה. עזה היא רק תירוץ שלה כדי לקבל תמיכה בדעת הקהל הערבית. הוכח קשר בין איראן לחמאס והמבצע הזה חשף את הקשר ההדוק ביניהם. מי שמאמין בפתרון מדיני עם הפלסטינים צריך להבין שפעילות נגד חמאס היא פעולה הכרחית. מדינת טרור בעזה היא בעיה בינלאומית\", אמרה.\nגם ראש הממשלה הפציר במנהיגים לנקוט ביד קשה יותר כלפי איראן. \"איראן זה איראן, חמאס זה איראן וחיזבאללה זה איראן. גם אנחנו לא חושבים שהאופציה הצבאית עדיפה ולפני שנגיע אליה, אתם צריכים להטיל סנקציות הרבה יותר חריפות נגד איראן, להקטנת ההגמוניה שלה באזור באמצעות חמאס והחיזבאללה\", אמר.\nדילול הכוחות יורגש היטב, כך לפי התוכנית, גם בקרב מי שגויסו למילואים בצו 8. אם לא יתעורר צורך לא מתוכנן - אלה ישובו לבתיהם כבר ביום שלישי. בצה\"ל אמנם מתכוונים להשאיר כוחות רבים סביב הרצועה, אך אם לא יחולו עיכובים - גם חלק מהכוחות הסדירים ישובו לאימונים ולמשימות אחרות.\n(צילום: רויטרס)\nבשלב זה מתרכזים בצה\"ל בכוחות שעדיין נמצאים בתוך הרצועה ועל אף יתרונם היחסי במיקום ובאמצעי הלחימה - פוקחים עין על חיילים אלה בעיקר מפני ניסיון פיגוע או אף חטיפה. הכוחות בשטח תודרכו למשנה זהירות ופתיחה באש בכל ניסיון להגיע למגע עמם.\nבצה\"ל מעריכים כי בימים הקרובים יחלו בחמאס לאמוד את הנזקים שנגרמו לארגון במגוון היבטים. \"כשמדברים על יכולת הרתעה, צריך להבין שבחמאס עדיין לא מבינים את מימדי הפגיעה. כשהמנהיגים ייצאו ממקומות המסתור שלהם, יבדקו מה נפגע אצלהם ויצטרכו להתעמת מול האוכלוסיה הפלסטינית - תתחדד אצלהם ההבנה כמה לא כדאי לפתוח בסיבוב נוסף מול ישראל\", אמר גורם צבאי.\nבין הכוחות שכבר יצאו מהרצועה - גם לוחמי הפלוגה שבה שירת גלעד שליט. הטנק מספר 2 שממנו נחטף שליט, שב כבר מזמן לפעילות מבצעית והיה שותף מלא גם במבצע \"עופרת יצוקה\". הלוחמים כינו אותו \"הטוב ביותר בפלוגה\".\nחלקם סיפרו ל-ynet כי יצאו למבצע עם תחושת מחויבות וחשבון פתוח עם החמאס ורצועת עזה, אולם הם מבינים שלא יכלו לשוב עם חברם לנשק בתום המבצע. \"אם הפעילות לפחות קידמה משהו במאמצים להחזיר אותו - זה נותן תחושה טובה\", סיפר אחד הלוחמים, \"כמובן שהיינו רוצים שזה יהיה אחרת. אנחנו יוצאים בתחושה של גאווה שפגענו במי שפגע קשה בשגרת החיים של תושבי הנגב המערבי\".\nהשיקול המבצעי אם לעכב את יציאת הכוחות מהרצועה נתון בידי הרמטכ\"ל גבי אשכנזי, בתיאום עם ראש השב\"כ יובל דיסקין ובאישור המטבחון המשולש, בהשתתפות אולמרט, לבני וברק. ההערכה בירושלים היא כי הנסיגה אכן תושלם במועד, למרות החשש משבריריות הפסקת האש."}
{"article_id": "0,7340,L-3658284,00.html", "header_title": "החל מהבוקר: חזרה הדרגתית ללימודים בדרום", "full_text": "הפסקת האש נכנסה לתוקף - והלימודים מתחדשים: הבוקר (יום ב') יתחדשו הלימודים\n. עיריית\nהודיעה אמש כי מוסדות החינוך בעיר יחלו היום לחזור בהדרגה ללימודים. הבוקר יתחדשו הלימודים לתלמידי כיתות י\"א-י\"ב המתכוננים לבחינות הבגרות.\nגם הלימודים בחלק ממוסדות החינוך המיוחד ומעונות היום בבאר שבע יתחדשו היום. הוריהם של הילדים הלומדים\nבמוסדות אלו, קיבלו על כך הודעות לבתיהם. הערב תתקבל החלטה לגבי קיום הלימודים בהמשך השבוע.\nראש העיר\n, בני וקנין, הורה בתום הערכת מצב עם גורמים במערכת החינוך ובפיקוד העורף, לקיים את הלימודים לכתות י\"א-י\"ב בלבד. הלימודים יתקיימו במקלטים ובמרחבים המוגנים.  גם ב\nיחודשו היום הלימודים לתלמידי כתות י\"א-י\"ב בלבד.\nהוחלט כי הלימודים יתחדשו רק ביום שלישי בבוקר. ב\nיתחדשו הבוקר הלימודים בכתות י\"א-י\"ב. בבתי הספר היסודיים ובגנים יתחדשו הלימודים רק במוסדות עם מרחבים מוגנים.\nב\nיתקיימו היום הלימודים רק בבתי ספר שבהם יש מיגון מלא. ב\nילמדו תלמידי כתות י\"א-י\"ב. תלמידי כתות ו' ילמדו רק בבתי ספר בהם יש כתות שעונות על דרישות המיגון.\n\"ההחלטה שלנו מתבססת על הדיונים הרבים והמידע שקיבלנו מהגורמים הרלבנטים,\nעדיין לא צריך לחזור לאותה שגרה שהיתה לפני הלחימה\", אמר ראש העיר אשקלון, בני וקנין. \"אני מניח שתוך יומיים-שלושה התמונה תתבהר ואז נקבל החלטות לגבי ההמשך\".\nראש העיר אשדוד יחיאל לסרי: \"אנו חוזרים לאותה שגרת חירום של תלמידי י\"א וי\"ב, שילמדו במקלטים ובמרחבים מוגנים. אנו לא ממהרים לחזור לשגרה שהיתה קודם, נראה איך זה מתפתח, נקבל החלטות\".\nכמה מראשי הרשויות באזור נפגשו אמש עם מפקד אוגדת עזה תת אלוף אייל אייזנברג לתדרוך בנוגע להפסקת האש בעזה. אייזנברג סיפר לראשי הערים כי להערכתו, הפסקת האש תיכנס לתוקף רק בתוך יומיים או שלושה. \"ההערכה שלנו היא שמחר זה יילך ויתבהר, אז תוך יומיים או שלושה נראה אם אכן הצד השני מקיים את הפסקת האש במלואה\", אמר אמש.\nאייזנברג הוסיף כי להערכתו, הפלסטינים לא יפרו את הפסקת האש: \"כשהם ייצאו ויראו את ההריסות ברצועה הם יבינו את המצב לאמיתו ויבינו עד כמה הכוונות שלנו רציניות\"."}
{"article_id": "0,7340,L-3658355,00.html", "header_title": "הנייה מתעקש: ניצחנו, לא הרתעתם אותנו", "full_text": "יום לאחר שישראל החליטה ל\nאת האש ברצועת עזה והכריזה כי יעדי המבצע הושגו במלואם - ראש ממשלת חמאס בעזה, איסמעיל הנייה, אמר אמש(יום א') כי המתקפה הישראלית הסתיימה בכישלון, ולא הרתיעה את הפלסטינים.\n\"האויב כשל בהשגת מטרותיו. עצרנו את המתקפה והאויב לא השיג אף אחת ממטרותיו\", אמר הנייה בנאום ששודר בטלוויזיה של חמאס. \"אלוהים העניק לעם הפלסטיני ניצחון גדול. זה אינו ניצחון הנזקף לזכותו של פלג אחד בלבד, אלא לעם כולו\", הוסיף, וקרא לחדש את הדיאלוג הפנים-פלסטיני - דיאלוג שהופסק לאחרונה ביוזמת חמאס.\nראש הממשלה בעזה הדגיש שזהו \"רגע של ניצחון אסטרטגי, ונמשיך את הדרך לשחרור מסגד אל-אקצה וירושלים\". הנייה הבטיח גם כי חמאס יגיש סיוע למשפחות שניזוקו כתוצאה מפעולת צה\"ל, וקרא להעמיד לדין את מנהיגי ישראל. הוא הגן על החלטת חמאס\n.\n\t לדבריו, \"זו הייתה החלטה נבונה והגיונית\".\nאתמול בצהריים הודיע חמאס רשמית על הפסקת אש. אחד מדוברי הארגון, איימן טהא,\nאמר כי האש תופסק מיידית, וכי חמאס נותן לצה\"ל שבוע להסיג את כוחותיו מעזה. הדברים נאמרו זמן קצר לאחר שגורם אחר בחמאס אמר ל-ynet כי מטרת ההפוגה לאפשר למשלחת בקהיר לקבל הבהרות בעניין השלמת הנסיגה, פתיחת המעברים והסרת המצור.\nבשלושת שבועות הלחימה בעזה נהרגו יותר מ-1,300 בני אדם, ומימדי ההרס רק\n.\n\t מנתונים שהגיעו לארגונים הפלסטינים השונים, עולה כי מספר ההרוגים בקרב החמושים עומד על פחות מ-100."}
{"article_id": "0,7340,L-3658249,00.html", "header_title": "הרמטכ\"ל בפקודת יום: הושגו כל יעדי המבצע", "full_text": "עם זאת, הדגיש הרמטכ\"ל כי המבצע טרם הסתיים: \"הימים הבאים מחייבים אותנו לשמור על היערכות, על דריכות ועל מוכנות עד שישוב השקט ליישובינו ולערינו ויושלמו התנאים להבטחת האינטרסים הביטחוניים בדרום\".\nאשכנזי הוסיף כי ישראל פתחה במבצע \"עופרת יצוקה\" אחרי שנים של איפוק והבלגה. \"מבקשי חיים אנו ולא מקדשי מוות, וגם לבנו לא גס בסבל הרב שנגרם לאוכלוסייה האזרחית\", כתב, \"אין לנו מלחמה עם תושבי עזה. אויבינו הם\nהחמאס וגורמי הטרור האחרים שהפכו את בני עמם למגן אנושי ולבני ערובה, ושיגרו אש ומוות מבתיהם מבתי ספר, מבתי חולים וממסגדים. החמאס הוא הנושא באחריות לתוצאות ולסבל הרב שהמיט על בני עמו\"."}
{"article_id": "0,7340,L-3658342,00.html", "header_title": "אובמה למרגלות אנדרטת לינקולן: \"הכל אפשרי\"", "full_text": "- הכריז אמש (יום א') האיש שבעוד יומיים יושבע לנשיא ה-44 של ארצות-הברית וייכנס לבית הלבן. את דבריו אמר בפני תומכים שבאו לצפות ביחד עמו, ממרגלות אנדרטת\nבוושינגטון, בהופעותיהם של ברוס ספרינגסטין, להקת U2, ביונסה ואחרים.\n\"למרות המשימה הגדולה שמצפה בהמשך - אני ניצב כאן היום מלא תקווה כתמיד שארצות-הברית של אמריקה תחזיק מעמד - שהחלום של האבות המייסדים יוסיף לחיות בזמננו\", אמר אובמה בתום ההופעות.\nעוזריו של אובמה אמרו כי הוא שוקד בימים אלה על נאום השבעה שידגיש את נושאי האחריות, וצפו כי את השבוע הראשון של כהונתו יקדיש לשיקום הכלכלי, להנעת הנסיגה מעיראק ולהכנת קוד אתי חדש שעל-פי יפעל ממשלו. היום החל בבוקר קר ואפור שבו הגיעו אובמה וסגן הנשיא הנבחר, ג'ו ביידן, לבית העלמין הצבאי ארלינגטון, כדי להניח זר פרחים על קברו של החייל האלמוני.\n(צילום: AP)\nהאווירה הקודרת השתנתה עם הגעת אובמה ובני משפחתו בהרכב מלא - כולל רעייתו מישל, הבנות סשה ומליה, וסבתן - לכנסיה בפטיסטית בבירה. שם פרצו חברי הקהילה בתשואות כאשר המשפחה הנשיאותית החדשה נכנסה. ילדים שרו שירים ודיקלמו קטעים שהעלו על נס את זכרו של הכומר\n.\n(צילום: רויטרס)\n\"מרטין לותר קינג צעד כדי שברק אובמה יוכל לרוץ\", אמר ילד אחד. \"ברק אובמה רץ כדי שכל הילדים יוכלו לעוף\", אמר אחר, בעת שעמד במרחק של מטרים ספורים מהאפרו-אמריקני הראשון שנבחר\nלנשיא ארה\"ב. הקשר למרטין לותר קינג היה כמעט בלתי נמנע, במיוחד בהתחשב בעובדה שמחר יחול היום לזכרו.\nהאירוע העיקרי של היום היה ללא ספק הקונצרט למרגלות האנדרטה המוקדשת לנשיא לינקולן, ששיחרר את העבדים השחורים. מדובר באותו אתר שבו נשא קינג את נאום \"יש לי חלום\" המפורסם שלו. המשטרה העריכה כי כ-400 אלף איש באו לצפות בקונצרט ההשבעה היום. כמות גדולה הרבה יותר צפויה להגיע ל\"רחבת המוֹל\" שמול גבעת הקפיטול מחרתיים כדי לחזות באירוע ההשבעה."}
{"article_id": "0,7340,L-3658493,00.html", "header_title": "פרס לפצועים: תדמית? קודם כל נישאר בחיים", "full_text": "נשיא המדינה, שמעון פרס, ביקר הבוקר (יום ב') חיילים פצועים המאשופזים בבית החולים בילינסון בפתח-תקווה. במהלך הביקור התייחס פרס לתמונות הקשות ששודרו מרצועת עזה המופגזת, ואמר: \"כששואלים אותי על כך אני עונה שכדי שהתדמית תהיה טובה - אנו צריכים להישאר בחיים\".\nפרס, אחד הפוליטיקאים הישראלים שזוכה להוקרה רבה בעולם, נדרש גם לביקורת שהוטחה בישראל נוכח המבצע - ולטענה על כך שמדובר היה בתגובה לא מידתית. \"את המפגינים נגד ישראל אני שואל - איפה הייתם במשך שמונה שנים שיישובי עוטף עזה והדרום הופגזו ללא הפסקה? למה לא שמענו אתכם אז?\".\n(צילום: לע\"מ)\nכשביקר את איתן קריטי, חייל גבעתי שנפצע מכדור ברגלו, אמר הנשיא: \"אני לא יודע אם אני סומך על הפקחים. אני סומך רק על דבר אחד - על המכה שאתם, החיילים, הנחתתם על אחד הארגונים הפחות אנושיים בעולם\".\nלדברי הנשיא, על אף ש\n,\n\t זהו למעשה ניצחונה של ישראל. \"ארגוני הטרור מתרברבים, וכך גם צפינו שיהיה, אך הניצחון כולו שלנו. גם נסראללה טוען שניצח, אבל מאז הוא רק מזמר. הוא אומר שכוחם גדל פי שלושה, הוא יושב ומדבר, אבל הוא לא הולך להילחם. אפשר להזמין אותו להופעות\".\nדקות לפני שנכנס אל חדרו של קריטי, הודה החייל כי הוא מתרגש מן הביקור, אך לדעתו מטרות הלחימה לא הושגו: \"הדבר הראשון שרצינו להשיג זה את שחרורו של גלעד שליט, וכמובן את הפסקת הרקטות. לדעתי, לא השגתי את מה שרצינו\".\nקריטי הוסיף כי בימים שלפני הכניסה לעזה, הבין את חשיבותו של המבצע: \"שמענו אזעקה וראינו את הפאניקה אצל תושבי הדרום, והבנו עד כמה זה נחוץ. כתושב המרכז, איני נחשף לכך בדרך כלל, אבל עכשיו אני מבין את הדרומיים וזה דבר ממש קשה\".\nהנשיא ביקר גם את החייל מור שקד, שנפצע גם הוא מכדור ברגלו. פרס התעניין בנסיבות הפגיעה, וששקד תיאר את השתלשלות האירועים אמר הנשיא: \"להיכנס לשטח בנוי זה כמו להיכנס לגיהנום, אך גם מבחינת התוצאות וההישגים מדובר בנס. נהגתם בצורה נפלאה, ראו שאתם משוכנעים שזה מה שעליכם לעשות, והיתה חברות מדהימה בין כל החיילים\".\nעוד הוסיף הנשיא על המבצע: \"צריך לזכור שזוהי פעם ראשונה בהיסטוריה שמדינה דמוקרטית נלחמת במדינת טרור. במדינה דמוקרטית יש ערכים ובמדינת טרור אין בכלל יחס לחיים, וההוכחה לכך היא כל המתאבדים - וזהו דבר שאסור על פי כל הדתות\".\nפרס ציין כע חמאס מנהל למעשה כמה מלחמות שונות, והזכיר את המהפכה נגד הרשות הפלסטינית, את הזירה מול מצרים, וכמובן את מאבקם בישראל. \"הם לא רוצים לדבר איתנו, הם רק רוצים להשמיד אותנו\", סיכם פרס, \"אבל אנחנו עם עיקש, עם עקרונות, שלא מוותר\".\nנכון להבוקר, בבית החולים בישראל מאושפזים כ-40 חיילים ו-13 אזרחים שנפגעו במהלך שלושת השבועות של מבצע \"עופרת יצוקה\". הפצועים מאושפזים בבתי החולים סורוקה בבאר-שבע, ברזילי באשקלון, קפלן ברחובות, בילינסון בפתח תקווה, שיבא בתל-השומר והדסה בירושלים.\nמבין החיילים, מצבו של אחד מוגדר קשה מאוד. מדובר בחייל גולני\nשנפצע\n\t באירוע שבו\n.\n\t הוא\nמאושפז מאז האירוע כשהוא מחסור הכרה ומורדם ביחידה לטיפול נמרץ בשיבא.\nשישה חיילים נוספים מאושפזים במצב קשה, בהם\n,\n\t שעזב את אשתו הטריה כמה שעות לאחר חתונתם וחייל גולני\n.\n\t שניהם מאושפזים בית החולים בילינסון. בסורוקה מאושפז במצב קשה החייל\n.\nמבין האזרחים, מצבם של שלושה מוגדר קשה - בהם הילד\nבן השבע\nבבאר-שבע - ושני תושבי אשדוד שנפגעו לפני כשלושה שבועות, בנפילת הרקטה\n.\n\t לבתי החולים השונים פונו במהלך הלחימה כ-800 פצועים חיילים ואזרחים."}
{"article_id": "0,7340,L-3658691,00.html", "header_title": "ברק: ההרתעה מאפשרת לנו עכשיו את הרגיעה", "full_text": "שר הביטחון, אהוד ברק, ביקר בצהריים (יום ב') בבית החולים בילינסון בפתח-תקווה ונפגש עם חיילים שנפצעו במהלך מבצע \"עופרת יצוקה\" ברצועת עזה. במהלך הביקור אמר שר הביטחון, כי חמאס קיבל מכה, שיצרה \"ההרתעה שמאפשרת לנו עכשיו את הרגיעה\".\nברק, שהודה לחיילי צה\"ל, אמר כי \"מחמם את הלב וגם נוסך ביטחון לראות את הפצועים שלנו, את החיוך והחוסן. הבחורים האלה וחברים שלהם, הם שהביאו את המכה לחמאס, שהוא עוד לא ראה כמוה, את ההרתעה שמאפשרת לנו עכשיו את הרגיעה, מצד אחד, ואת המוכנות לכל התפתחות אפשרית ולכל תרחיש\".\nמוקדם יותר\nנשיא המדינה, שמעון פרס.\nבמהלך הביקור התייחס פרס לתמונות הקשות ששודרו מרצועת עזה המופגזת, ואמר: \"כששואלים אותי על כך אני עונה שכדי שהתדמית תהיה טובה - אנו צריכים להישאר בחיים\". פרס נדרש גם לביקורת שהוטחה בישראל נוכח המבצע, ואמר: \"את המפגינים נגד ישראל אני שואל - איפה הייתם במשך שמונה שנים שיישובי עוטף עזה והדרום הופגזו ללא הפסקה? למה לא שמענו אתכם אז?\".\nכשביקר את איתן קריטי, חייל גבעתי שנפצע מכדור ברגלו, אמר הנשיא: \"אני לא יודע אם אני סומך על הפקחים. אני סומך רק על דבר אחד - על המכה שאתם, החיילים, הנחתתם על אחד הארגונים הפחות אנושיים בעולם\". דקות לפני שנכנס אל חדרו של קריטי, הודה החייל כי הוא מתרגש מן הביקור, אך לדעתו מטרות הלחימה לא הושגו: \"הדבר הראשון שרצינו להשיג זה את שחרורו של גלעד שליט, וכמובן את הפסקת הרקטות. לדעתי, לא השגתי את מה שרצינו\"."}
{"article_id": "0,7340,L-3658443,00.html", "header_title": "נשיא איראן למשעל: הפעילו לחץ לנסיגה מעזה", "full_text": "נשיא איראן, מחמוד אחמדי-נג'אד, התקשר לראש הלשכה המדינית של חמאס, חאלד משעל, ובירך אותו על \"ניצחונו\" בקרבות נגד חיילי צה\"ל ברצועת עזה - כך דיווחה היום (ב') סוכנות הידיעות איסנא. אתמול הציב חמאס אולטימטום בן שבוע לנסיגה של צה\"ל.\nאחמדי-נג'אד טילפן למשעל ואמר לו כי \"היום זהו רק תחילתו של הניצחון\" וכי יש להפעיל לחץ כדי להשיג נסיגה מלאה של חיילי\nצה\"ל מהרצועה.\nהנשיא האיראני הוסיף בשיחה כי יש להפעיל לחץ לפתיחת המעברים וכן \"להעמיד לדין את הפושעים הציונים\".\nהיום יוכנסו לרצועת עזה כ-200 משאיות עם ציוד הומניטרי. כ-130 מתוכן יעברו בכרם שלום, כ-60 במעבר קרני, ובנוסף יוכנסו לרצועה 400 אלף ליטר סולר דרך המסוף בנחל עוז. בסך הכל - מאז תחילת המבצע - הוכנס לרצועה ציוד הומניטרי במשקל כולל של 40 אלף טונות.\nראש ממשלת חמאס בעזה, איסמעיל הנייה, אמר אמש כי המתקפה הישראלית הסתיימה בכישלון, ולא הרתיעה את הפלסטינים. \"האויב כשל בהשגת מטרותיו.\nעצרנו את המתקפה, והאויב לא השיג אף אחת ממטרותיו\", אמר הנייה בנאום ששודר בטלוויזיה של חמאס. \"אלוהים העניק לעם הפלסטיני ניצחון גדול\".\nאתמול בצהריים הודיע חמאס רשמית על הפסקת אש. אחד מדוברי הארגון, איימן טהא, אמר כי האש תופסק מיידית, וכי חמאס נותן לצה\"ל שבוע להסיג את כוחותיו מעזה. הדברים נאמרו זמן קצר לאחר שגורם אחר בחמאס אמר ל-ynet כי מטרת ההפוגה לאפשר למשלחת בקהיר לקבל הבהרות בעניין השלמת הנסיגה, פתיחת המעברים והסרת המצור.\nבשלושת שבועות הלחימה בעזה נהרגו יותר מ-1,300 בני אדם, וממדי ההרס רק הולכים ונחשפים. העזתים רוצים לשוב לשגרה, אולם לרבים מהם טענות קשות כלפי הנהגת חמאס שבחרה להפנות גב לרגיעה ששררה באזור, ולפתוח בירי רקטות מאסיבי שהוביל את ישראל למבצע."}
{"article_id": "0,7340,L-3659778,00.html", "header_title": "מרצ עונה לאלי ישי: הומופוב, קח כדורים", "full_text": "דבריו האחרונים של יו\"ר ש\"ס אלי ישי בגנות ההומוסקסואלים עוררו הבוקר גל של תגובות נזעמות מקרב ראשי הקהילה ההומו-לסבית ומפלגות השמאל. ישי אמר ב\nכי הוא ימשיך לפעול כדי שמצעדי גאווה, אותם כינה \"מצעדי זוהמה\", לא יתקיימו בשום מקום. כן חזר על עמדתו כי הומוסקסואליות היא מחלה נפשית, והוסיף כי הדבר נקבע על ידי קצין רפואה ראשי, \"אשר קבע את זה כפרופיל 21\".\nבצה\"ל מבהירים כי \"נטייה מינית אינה מהווה פרמטר לכל סימול פרופיל או סעיף של קשיי הסתגלות. אין שום שוני בין חייל בעל נטייה חד-מינית לחייל אחר\".\n\"ברור לכל שזהו חלק ממסע תעמולה של ש\"ס, על מנת ללבות\nאת היצרים לפני הבחירות\", נמסר בתגובה מטעם \"הפורום הגאה של מרצ\". \"לא ברור איזו תכונה מאפיינת יותר את ישי: הבורות או השנאה\". הפורום המליץ לישי ולמפלגתו \"להתחסן או לבלוע כדורים נגד הומופוביה משום שבכנסת ה-18 יכהן הומוסקסואל מוצהר מטעם רשימת מרצ - ניצן הורביץ\".\nהורוביץ עצמו כינה את דברי ישי \"דברי בלע\", בדברים שנשא בשבוע הפוליטי של אגודת הסטודנטים באוניברסיטת ת\"א. \"אני חושש איך תיראה מערכת החינוך אם האיש הזה יעמוד בראשה\", הוסיף, בהתייחסו לדרישתו של יו\"ר ש\"ס לקבל את תיק החינוך בממשלה הבאה. \"זה פשוט לרדת לביב שופכין\".\nבמפלגת הירוקים כינו את דברי ישי \"ניסיון נלוז לתפוס טרמפ פוליטי על גבה של החברה ההומו-לסבית, המוכיחים עד כמה האיש פרימיטבי בדעותיו. בדבריו השר ישי פוגע באוכלוסיה לא קטנה של הומואים חובשי כיפה ולובשי שחורים. במקום לחבר את החברה הישראלית, יושב ראש ש\"ס וממשיך לקרוע אותה ובכך מפר את הפסוק 'ואהבת לרעך כמוך'\".\nאיתי פנקס, חבר מועצת העיר ת\"א-יפו לשעבר ומועמד מס' 3 בצבר, מפלגת הצעירים, הדגיש כי \"אלפי הומואים ולסביות משרתים בצה\"ל, כפי שעשו מיום הקמתו. השר הלא נכבד ישי מסית נגד ציבור שתורם למדינה בעוד הוא מטיף לאנשיו להשתמט. בדיוק בגלל אנשים כמוהו אני מתמודד במפלגת הצעירים, שדורשת שוויון בנטל וגיוס חרדים, ערבים ומשתמטים מימין ומשמל לשירות צבאי ולאומי. כסרן בצה\"ל, הנשוי לבן זוגו, רס\"ן וחובל בחיל הים, נראה לי שפנייתו של ישי לשדה הרפואי מעידה כי ייתכן והוא דווקא זה שירד מהפסים, ואבחון וטיפול מתאימים יעזרו לו ללמוד כיצד מתנהג בן אדם, כל שכן שר בישראל\".\nיונתן גר, מנכ\"ל \"הבית הפתוח\", הגוף המארגן את מצעד הגאווה בירושלים, אמר: \"נראה שהשר ישי מנסה להתמודד עם הביקורת על ש\"ס בתקופת המלחמה באמצעות שינוי הנושא, לבחירת נושא שכבר מזמן אינו שנוי במחלוקת כפי שהשר ישי היה רוצה. השר ישי בודה מליבו נהלים\nשל צה\"ל - מאז שנת 1995 הומואים ולסביות משרתים בצבא ככל אחד, ותרומתם נמשכה גם בתקופת המלחמה האחרונה בעזה. מינויו של אלי ישי לשר החינוך בישראל שקולה לדעתנו למינוי של חאלד משעל לשר הביטחון\".\n\"שוב מתגלה אלי ישי כאיש נבער וגזען שלדעותיו החשוכות אין כל קשר עם המציאות\", הוסיף חבר מועצת העיר ירושלים לשעבר, וממנהיגי מצעד הגאווה סער נתנאל. \"בדיוק אמש שוחררתי ממילואים בבית החולים סורוקה, אליהם גויסתי בצו שמונה. אף אחד בצבא לא העלה על דעתו לשחרר אותי בגלל נטיותי המיניות הידועות לכל. משום מה לא היו איתי במילואים חרדים מש\"ס, ולכן צריך להסביר למר ישי שתרומתה של הקהילה הגאה לצה\"ל היא רבה, וכנראה אף יותר משל החרדים. אם מר ישי רוצה לחפש שותפים לדעותיו הגזעניות והחשוכות על הקהילה ההומו-לסבית ועל זכויות האדם בכלל, אני בטוח שהוא ימצא אותם בקרב אנשי החמאס בעזה\"."}
{"article_id": "0,7340,L-3659551,00.html", "header_title": "הגאווה על הכוונת של ישי: \"זה פרופיל 21\"", "full_text": "הפסקת-האש בעזה מקרטעת, נשיא חדש נכנס לבית הלבן - והמפלגות בישראל כבר שקועות עמוק בפוליטיקה. יו\"ר ש\"ס, אלי ישי, מבטיח לנו כמה מהפכות בכנסת הבאה, ועל ראש שמחתו: קידום החוק האוסר את קיומו של מצעד הגאווה בעיר הבירה.\n\"מי שקבע שזה חולי זה לא אני\", הוא מסביר\nעל\n\t הומוסקסואלים, \"זה צה\"ל וקצין רפואה ראשי, אשר קבע את זה כפרופיל 21. אין לנו שום שנאה לאנשים האלה, חס וחלילה. להיפך: אני רואה בהם ככל אחד ואחד בישראל ובאמת מאחל להם בריאות. אני גם שומע על אנשים שעשו טיפול וחזרו לעצמם\".\n\"אני מסתכל גם על דור העתיד, צריך להרבות ילודה בעם ישראל ולחזק את החברה\", אומר שר התמ\"ת, ומוסיף סיפור אישי: \"פעם התקשרה אלי אמא אחת, ניצולת שואה, ואמרה לי: 'יש לי בן כזה ואין לי המשך קיום. כל המשפחה שלי נהרגה בשואה וכל-כך כואב לי. אני מזדהה עם מה שאתה אומר, אני חולמת שהוא יתחתן למען המשך הדור\".\n\"נטייה מינית אינה מהווה פרמטר לכל סימול פרופיל או סעיף של קשיי הסתגלות. אין שום שוני בין חייל בעל נטייה חד-מינית לחייל אחר\".\nבין ספיחי מלחמת עזה, ובפרט ערב בחירות, התעורר שוב הדיון הציבורי בשאלת גיוס האברכים. אם שואלים את יו\"ר ש\"ס, בעוד שאחוז המשתמטים בציבור החילוני הולך וגדל - שיעור המתגייסים בציבור הדתי-חרדי רק הולך ועולה. \"אני מציע לכולם לבדוק את הנתונים\", אומר השר ישי, \"יש מצביעי ש\"ס שמשרתים בצה\"ל יותר, ובוודאי לא פחות מבמפלגות אחרות\"."}
{"article_id": "0,7340,L-3661637,00.html", "header_title": "לבני: רק אני יכולה להציע אחדות עם נתניהו וברק", "full_text": "כך מנסה להדגיש כנראה יו\"ר קדימה, שרת החוץ ציפי לבני. הערב (יום א') היא אמרה שבכוונתה להקים ממשלת אחדות עם יו\"ר הליכוד, בנימין נתניהו, ועם יו\"ר העבודה, אהוד ברק.\n\"אני היחידה שיכולה להציע אחדות עם ביבי וברק משני צדדי - אנחנו מפלגת מרכז ורק מפלגת מרכז יכולה לעשות זאת\", אמרה לבני בכנס של תנועת הצופים בירושלים, על רקע הסקרים שמצביעים על ירידה בתמיכה בקדימה, וניצחון לליכוד.\n(צילום: גיל יוחנן)\nאל מול כמה עשרות מחניכי הצופים, היא הדגישה כי \"רק מפלגת מרכז יכולה להיות המכנה המשותף של כל המפלגות הציוניות. מרכז זה לא ואקום, זה לא חלל בין ימין ושמאל. יש בו ערכים פוליטיים של קידום ערכי ישראל כמדינה יהודית ודמוקרטית\".\nלבני הסבירה שהאחדות נדרשת מכיוון ש\"מדינת ישראל לא יכולה להרשות לעצמה להיות מאוחדת רק בשעה שאנו מותקפים\", ורק עם ממשלה שכזו יהיה ניתן להימנע מכניעה לדרישותיהם של מפלגות קטנות.\nבהקשר זה תקפה שוב את ש\"ס, למרות שלא הזכירה את המפלגה בשמה. \"לא אכנע למפלגות סקטוריאליות וסחטניות שמנצלות כל אפשרות, מערכת בחירות ומשא ומתן קואליציוני בשביל לקבל עוד ועוד\", אמרה. \"ברגע שלא נכנעים לדרישות כאלה, אזרחי המדינה כולם נהנים\".\nממפלגת העבודה נמסר בתגובה כי \"דבריה של לבני לפיהם רק היא יכולה להקים ממשלת אחדות תלושים מהמציאות, במיוחד נוכח העובדה שכבר כשלה בהרכבת ממשלה כאשר כל התנאים היו לטובתה.\nיתכן שלבני כבר מגששת את דרכה לקואליציה עם הליכוד ולכן היא משמיעה דברי רהב שאינם עולים בקנה אחד עם יכולותיה\".\nמהליכוד נמסר, כי \"דבריה של לבני מגוחכים. לבני וקדימה עומדים להפסיד בבחירות בעוד 15 ימים. נתניהו והליכוד הם שירכיבו את הממשלה הבאה שתהיה ממשלת אחדות רחבה ותלך בדרך שונה ואחרת מממשלת קדימה\".\nבסוף השבוע \"גייסה\" לבני את הממשל החדש בארצות הברית לקמפיין, כדי לנסות ולבלום את עליית הליכוד. בשיחות סגורות לאחר נאום הנשיא אובמה ומינוי ג'ורג' מיטשל לשליח למזרח התיכון,\n,\n\t אם תיבחר ממשלת ימין שתיתפס בוושינגטון כסרבנית שלום. בליכוד הגיבו: \"לבני בלחץ כי היא יודעת שבעוד 16 יום היא תפסיד בבחירות, לכן היא יורה לכל הכיוונים ומפיצה ספין מגוחך\"."}
{"article_id": "0,7340,L-3662388,00.html", "header_title": "מטען חבלה התפוצץ ליד סיור צה\"ל בגבול עזה", "full_text": "מטען חבלה התפוצץ הבוקר (יום ג') סמוך למעבר כיסופים שבדרום רצועת עזה.\nמעט אחרי 8:00 אירע פיצוץ בעת שסיור שגרתי של צה\"ל נע סמוך לגדר המערכת בדרום רצועת עזה. במקביל, דיווחו מקורות פלסטינים כי באזור התקרית פרצו חילופי אש הכוללים ירי צלפים. עדי ראייה מסרו כי שניים או שלושה חמושים נעו לעבר אזור גדר המערכת בשעות הבוקר המוקדמות. לדבריהם, זמן קצר לאחר התקרית נראו מסוקים של חיל האוויר באזור וכוחות רגלים נכנסו לשטח הרצועה. כמה שעות לאחר מכן דיווחו הפלסטינים כי חקלאי, בן 23, נהרג כתוצאה מהתקרית.\nגורמים צבאיים אמרו כי התקרית בכיסופים ממחישה את כוונת החמאס שלא לכלול פעולות נגד חיילי צה\"ל במסגרת הסכם הפסקת האש. לדבריהם, לצד הקפאת ירי הרקטות, יעשו הארגונים ניסיונות פיגוע נוספים באזור גדר המערכת ובמתווים אחרים. בצה\"ל אמרו כי כבר בשעות הראשונות שלאחר מבצע \"עופרת יצוקה\", העביר חמאס הוראה לפעיליו לנסות לבצע פיגועים נגד כוחות צה\"ל.\n\"זה לא לגיטמי ולא מקובל\", אמר אחד הגורמים אך ציין כי אופן התגובה צריך להיקבע בדרגים המדיניים הגבוהים. לדבריו, בחמאס יודעים היטב כי צה\"ל לא יוכל להתייחס לפיגועים המכוונים לחיילים באופן הדומה לירי הרקטות, ולכן הוא צפוי להמשיך לרכז מאמץ לפגוע בכוחות סביב הרצועה, לרבות ניסיונות לחטיפת חייל.\nמאז החליט הקבינט המדיני-ביטחוני על הפסקת האש החד-צדדית בעזה ועד היום, אירעו ארבע תקריות של ירי או שיגור רקטות לעבר ישראל. כל התקריות אירעו ב-19 בינואר, באחת מהן בוצע ירי מנשק קל לעבר סיור מזרחית לגדר המערכת בדרום הרצועה וזמן קצר לאחר מכן נורו שמונה פצצות מרגמה לשלושה מטחים שונים.\nגורמים מדיניים מסרו כי צה\"ל מתחקר את נסיבות התקרית בכיסופים וכי נבדקת אפשרות שמדובר בפיצוץ אמצעי לחימה שנותר בשטח עוד מלפני מבצע \"עופרת יצוקה\". עוד נמסר כי ישראל תבחן תגובה חריפה אם מדובר בהפרה של הפסקת האש.\nהתקרית בעזה באה בשעה שבקהיר\nבין נציגי הפלגים הפלסטינים לשר המודיעין המצרי, עומאר סולימאן, בנוגע להמשך הפסקת האש. גורם בכיר באחד הארגונים הפלסטינים אמר אתמול כי חמאס \"מעוניין מאוד בהפסקת אש, למרות משחקי הכוח\".\nלדברי הגורם, הארגונים ברצועת עזה מבינים שהאוכלוסייה הפלסטינית מצפה לתקופה של רגיעה, שבה יוכלו האנשים לבנות מחדש את בתיהם ולשקם את חייהם. במקביל, דיווח העיתון \"אל-חיאת\", היוצא לאור בלונדון, כי חמאס הסכים לרגיעה בת שנה וחצי, בתמורה לפתיחתם של כל המעברים \"במלוא התפוקה\".\nבשלב זה לא נטל עדיין אף ארגון פלסטיני את אחריות לפיצוץ. גורם באחד הארגונים אמר ל-ynet כי חמאס או אחד הארגונים הפועלים מטעמה, הם שביצעו את הירי. הגורם העריך כי חמאס מבקש לשדר מסר לנושאים ונותנים בקהיר על הפסקת האש, כי יש להגיע במהירות המירבית להסכם רגיעה שיכלול גם את המעברים.\nראש הממשלה, אהוד אולמרט, אמר עם ההחלטה על הפסקת האש החד-צדדית, כי \"אם יחזור חמאס על התקפותיו הפרועות,\nמנחת ידה של ישראל.\nאני לא מציע לו לנסות זאת. חמאס אינו חלק מההסדרה אליה הגענו. לארגוני טרור אין ולא יהיה חלק בהסכמים שהושגו\".\nשר הביטחון, אהוד ברק, אמר באותו מעמד כי \"ישראל נוצרת את האש, אך\nולכן על צה\"ל ועל האזרחים בעורף לשמור על מוכנות\". לדבריו, כוחות צה\"ל ישארו פרוסים וכי כל הפרה של הפסקת האש תגרור תגובה מצד ישראל."}
{"article_id": "0,7340,L-3658382,00.html", "header_title": "עזה מתאוששת: \"די לירי, תנו לאנשים לנשום\"", "full_text": "תושבי עזה יצאו אתמול (יום א') מהבתים לרחובותיה ההרוסים של העיר בתום 22 ימי לחימה, זמן קצר אחרי הפסקת האש\nואחריה\n\t חמאס. העזתים רוצים לשוב לשגרה, אולם לרבים מהם טענות קשות כלפי הנהגת חמאס שבחרה להפנות גב לרגיעה ששררה באזור, ולפתוח בירי רקטות מאסיבי שהוביל את ישראל למבצע שגבה את חייהם של 1,300 פלסטינים.\n\"מה יצא לנו מזה?\" שאלה לאמה, מזכירה תושבת עזה. היא ציינה שלארגון הייתה הזדמנות לחדש את הרגיעה בחודש דצמבר, אולם סירב לעשות זאת. \"איך חמאס מסביר את זה עכשיו, אחרי שאלפים נפגעו?\" דרשה לדעת.\nגם ההחלטה\nאתמול,\n\t על אף הפסקת האש מצד ישראל, לא מצאה חן בעיני רבים.\"אנחנו יודעים שכוחם לא נפגע באופן מוחלט, אבל תנו לאנשים לפחות הזדמנות לנשום\", דרש נהג מונית עזתי, \"מה שקרה לא היה מספיק?\", תהה.\nנראה כי תושבי הרצועה מעוניינים כעת פחות באידיאולוגיה הלוחמנית של הארגון, ויותר בשיקום חייהם לאחר המבצע שפגע קשות בערים בכל רחבי הרצועה. \"הם חייבים להפסיק עכשיו, הם צריכים לחשוב כיצד להגיע להפסקת אש אמיתית, לפתוח את הגבולות ולהכניס לרצועה כסף שיועבר לפיצויים עבור אנשים שצריכים לבנות מחדש את בתיהם\", טען תושב העיר.\nיממה לאחר ההכרזה על הפסקת אש מצד ישראל,\nראש\n\t ממשלת חמאס בעזה, איסמעיל הנייה, כי המתקפה הישראלית הסתיימה בכישלון, ולא הרתיעה את הפלסטינים. \"האויב כשל בהשגת מטרותיו. עצרנו את המתקפה והאויב לא השיג אף אחת ממטרותיו\", אמר הנייה בנאום ששודר בטלוויזיה של חמאס.\nבמקביל להצהרות, מבקש הארגון להפגין את נוכחותו גם בשטח על אף העובדה כי רבים מפעיליו נהרגו בהפצצות, שהרסו את כל בנייני הממשל בעזה ואת מרבית מוסדות הארגון ברצועה. אתמול נראו שוב ברחובות עזה שוטרי תנועה ואנשי ביטחון, שלא נראו במהלך כל ימי הלחימה - כדי להעיד על המשך נוכחותו של שלטון חמאס.\nברחוב העזתי נמצאו גם כאלה שבחרו להצדיק את הארגון, שישנם רבים מאשימים את ירי הרקטות מצד פעיליו כזו שהביאה למשבר הומניטרי גדול ברצועה.\n\"על איזה רקטות מדובר? הרקטות שלנו הם כמו עפרונות לעומת הטילים שנורו על ידי ישראל\", אמרה תושבת בית להיא, שהסתובבה אתמול בין הריסות המבנים שנחרבו בהפצצות.\nעלי חסן, אב לחמישה שנאלץ להימלט מביתו עם בני משפחתו בשל המבצע, סבור כי על חמאס לעמוד לעת עתה בהצהרתו, ולהפסיק את ירי הרקטות בעתיד הקרוב. \"אולי כשיהיה להם טיל שיוכל להגיע ללב תל אביב הם יוכלו לחדש את הירי\", אמר.\nבשלושת שבועות הלחימה בעזה נהרגו יותר מ-1,300 בני אדם, ומימדי ההרס רק\n.\n\t מנתונים שהגיעו לארגונים הפלסטינים השונים, עולה כי מספר ההרוגים בקרב החמושים עומד על פחות מ-100."}
{"article_id": "0,7340,L-3659796,00.html", "header_title": "ישי, אל תוסיף שנאה", "full_text": "בשנת 1998 נכנסתי ללשכתו של אל\"מ טל רוסו, מח\"ט חטיבת הנח\"ל, במטרה לבקש את אישורו להשתחרר מצה\"ל ולבטל את חתימתי על תוכנית \"אופק\" המיועדת לקצינים מצטיינים. את הסיבה האמיתית לא התכוונתי לספר וביקשתי שחרור מסיבות אישיות. טל כמובן לא התכוון לוותר בקלות והקשה עלי עד שיצאה מפיו אותה שאלה שהשאירה אותי נדהם והמום. הוא שאל אותי אם אני רוצה להשתחרר מצה\"ל כי אני הומוסקסואל.\nברגע כזה אתה מרגיש שהשמיים נופלים עליך. שהסוד הכי גדול בעולם אותו נאלצת לסחוב על הגב שנים רבות וגרם לך לסבול, לחיות בשקר ולהיות פגיע כל כך, מתגלה ככה פתאום. טל רוסו הבין אז כמה קשה עלול להיות המשך שירותי הקרבי כקצין הומוסקסואל. איזו דרך ארוכה עוד צריכה לעבור החברה כולה כדי שקצין קרבי בנח\"ל, בצנחנים ובשריון יוכל לשרת כשהוא מחוץ לארון. את הקבלה המדהימה של מח\"ט הנח\"ל והעזרה שקיבלתי אז, לא אשכח לעולם.\nעזבתי את צה\"ל, המערכת שכה אהבתי וכה האמנתי בה בגלל שחינכו אותי שאי אפשר. הסבירו לי שלהיות הומוסקסואל וקצין קרבי זה לא הולך ביחד. אך באותו יום נשבעתי לפעול כדי שחשיבה כזו תשתנה.\nשנתיים מאוחר יותר הקמתי את ארגון הנוער הגאה, המפעיל קבוצות נוער בכל רחבי הארץ ונותן מענה תמיכתי וחברתי לאלפי בני נוער בשנה. אחד המסרים החשובים שמועברים בארגון הוא ההשתלבות החברתית, התרומה, המעורבות והחשיבות בגיוס לצה\"ל.\nהיום, אני מתמלא גאווה על כל חניך וחניכה בארגון שמספרים לי על שירותם הצבאי ואני נרגש לשמוע על יותר ויותר קציני סדיר ומילואים שמשרתים ביחידות הכי קרביות כשהם לגמרי מחוץ לארון. וגם אני כקצין מילואים כבר לא צריך להתבייש ולהסתיר מחבריי ליחידה משהו מחיי האישיים.\n– אני פונה אליך בבקשה אישית וציבורית. אל תהרוס את מה שנבנה בעמל רב. אל תוסיף קרעים ושנאה לעם הזה.\nכקצין קרבי בצה\"ל, רס\"ן במיל', ששירת כמפקד פלוגה בחטיבת הנח\"ל בלבנון ושיצא מהארון בזמן שירותו הצבאי, אני רואה באמירה האומללה בנוגע ליכולת של הומסקסואלים לשרת בצבא לא רק אמירה פוגענית, אלא בורות לשמה. צה\"ל היום הוא חממה של סולידריות, מקום שבו מחסומים נופלים בשם המטרה המקודשת. בתור מי שזה עתה חזר משירות מילואים במלחמת עזה, אני מאמין שהסולידריות הזו עודנה שרירה וקיימת ושעמדתך מייצגת מיעוט קטן, שרובו ממילא נפקד משורות הצבא. צר לי שעכשיו, שחיילים ישראלים חוזרים הביתה מהקרב, אתה רואה לנכון לשדר מסר של פירוד ושל דחייה, ולא של פיוס וקבלה.\nלמרות זאת, בתור מי שחונך על ברכי המסורת היהודית שמקדשת לימוד, השכלה והבנה, וכמי שמאמין ש\"כל ישראל חברים\", אני רוצה להזמין אותך ואת חברי סיעתך לביקור במרכז הגאה של עיריית תל אביב שהוקם ביוזמתו של איתי פנקס, סרן במיל'. אני מקווה ומאמין שביקור במרכז ופגישה עם בני הנוער המצויינים שמשתמשים בשירותיו, יעזור לך להבין קצת יותר טוב את הנושא שבחרת להציב בראש שמחתך. וכן – גם מקומו של הנוער החרדי לא נפקד מהמרכז הגאה ומארגון הנוער שפועל בו.\nאני מקווה שכמי שטוען שברצונו להיות שר חינוך בישראל, לא תוכל לסרב להזדמנות לקרב לבבות ולצפות מקרוב במפעל החינוכי החשוב שאותו מייצגים המרכז הגאה וארגון הנוער, מפעל שבו לוקחים חלק מאות ואלפי בני נוער בכל חודש."}
{"article_id": "0,7340,L-3659383,00.html", "header_title": "עופרת יצוקה - הסוף: אחרון החיילים יצא מעזה", "full_text": "מבצע \"עופרת יצוקה\" הושלם הלילה (יום ד') באופן רשמי, עם פינוי החייל האחרון מרצועת עזה. עם זאת, צה\"ל שומר על היערכותו בגבול הרצועה, ומוכן לאפשרות שהפסקת-האש תופר.\nבמקור תכננה ישראל להסיג את כל כוחותיה מעזה בטרם נכנס\n.\n\t אולם מספר תקריות ירי שאירעו אתמול דחו את היציאה מהשטח. סמוך לחצות, לאחר סבב טלפוני בין חברי הקבינט, אישר ראש הממשלה את הפינוי, בהתאם להמלצת מערכת הביטחון.\nחמושים\nלעבר כוח צה\"ל שנע על גדר המערכת מדרום למעבר כיסופים. כעבור 40 דקות ירו פלסטינים לעבר כוח אחר במרכז הרצועה. הכוח השיב באש לעבר מקורות הירי. בשני המקרים לא היו נפגעים ולא נגרם נזק. במקביל נורו מספר פצצות מרגמה.\nבתקופה הקרובה, מעריכים בצה\"ל, יישמר השקט היחסי. חמאס יהיה עסוק\nבשיקום הארגון והתשתיות ההרוסות ברצועה, לכן יעדיף שלא לירות לעבר ישראל. ברחבי עזה נותרו גם חומרי נפץ ומטענים רבים מימי הלחימה, רובם של חמאס. אתמול נהרגו שני ילדים בעת ששיחקו במוקש. למרות זאת, רמה מסוימת של טרור לאורך הגדר, כולל ירי פצצות מרגמה, עשויה להימשך להערכת ישראל.\nבמערכת הביטחון אומרים כי חמאס ממשיך לגנוב את הסיוע ההומניטרי שנכנס לרצועה ואף תוקף את נהגי סוכנות אונר\"א. פעילי חמאס גם מונעים מפצועים להגיע לטיפול רפואי במרפאה שנפתחה במעבר ארז ומפנים אותם לטיפול רפואי במצרים.\nבינתיים, על רקע נסיגת צה\"ל משטחי הרצועה, יצאו\nלרחובות כדי להשתתף בהפגנות שונות לציון \"הניצחון\" במלחמה. ההמונים ניצבו מחוץ לבניין הפרלמנט בעיר עזה שניזוק בזמן הלחימה והניפו שלטים, בהם קבעו: \"ישראל הובסה\"."}
{"article_id": "0,7340,L-3219893,00.html", "header_title": "אלי ישי: \"הומואים ולסביות הם אנשים חולים\"", "full_text": "יושב ראש ש\"ס, חבר הכנסת אלי ישי, מסרב כנראה להפנים שבישראל של 2006 הומוסקסואליות אינה נתפסת כמחלה חשוכת מרפא. בראיון לתכנית \"בין המצעים\", שישודר הערב (יום ד') בערוץ הכנסת, הוא מבהיר את עמדתו: \"הומואים ולסביות הם אנשים חולים\".\n\"אני מאחל להם רפואה שלמה\", אמר ישי כאשר נשאל לדעתו על הקהילה הגאה בישראל. \"עד לפני כמה שנים, היו מקבלים על זה פטור משירות צבאי. זו מחלה, בפירוש. אני לא קבעתי - הרפואה קבעה. זו מחלה. התורה מדברת על החומרה שבדבר, ואני מאחל להם רפואה שלמה, אני לא מסתיר זאת\".\nכאשר נשאל ישי אם הוא חושב שיש לטפל בהומואים ולסביות, על-מנת \"לרפאם\", הבהיר: \"אני רואה בזה בעיה רפואית. אתם מתכחשים לאמת. עד לפני כמה שנים הומואים היו מוגדרים כאנשים עם סעיף רפואי. תשאלו את כל הרופאים, שבמשך עשרות שנים ראו בזה בעיה רפואית\".\nגם לאחר מכן, כאשר נשאל ישי האם בתור שר בריאות יפעל להרחבת סל התרופות ולהכנסת תרופה מיוחדת ל\"טיפול בהומוסקסואליות\", הוא התעקש: \"אני מאוד מקווה שיחלימו מהדבר הזה. עוד לא המציאו להומוסקסואליות תרופה, אך אני מקווה שימצאו\".\nלחבר הכנסת גם אין שום ספק ש\"תרופה\" ל\"מחלה הקשה\" תהיה להיט גדול: \"אם היתה תרופה כזו, תאמין לי, היו לוקחים אותה בשמחה. אם היה כדור שמרפא אותם, כולם היו הולכים לקחת אותו. אם היה לזה תרופה, הם היו מעדיפים לתקן את זה, אחד אחד, ולקחת את התרופה\".\nחבר הכנסת אילן ליבוביץ' (שינוי), המשמש כיו\"ר שדולת ההומואים והלסביות בכנסת, אמר בתגובה כי \"אלי ישי וחבריו הם המחלה האמיתית של החברה הישראלית. הם גידול ממאיר שמסכן כל חלקה טובה. הם ניזונים בעיקר משנאת השונה והאחר ומבקשים להפוך את ישראל למדינת עולם שלישי\"."}
{"article_id": "0,7340,L-3661174,00.html", "header_title": "לבני מגייסת את אובמה; הליכוד: היא בלחץ", "full_text": "ארבעה ימים לפני בואו של השליח האמריקני, ג'ורג' מיטשל, מזהירה הלילה שרת החוץ, ציפי לבני, מפני קרע עם ארה\"ב, אם תיבחר ממשלת ימין, שתיתפס בוושינגטון כסרבנית שלום. בליכוד אומרים שדבריה משקפים לחץ: \"זה ספין מגוחך\".\nבשיחות סגורות בסוף השבוע, לאחר\n,\n\t ומינוי ג'ורג' מיטשל לשליח, אמרה לבני: \"שליחות מיטשל היא דבר חיובי תחת ממשלה שתמשיך את הקו המדיני הנוכחי. כשישראל תומכת בפיתרון שתי מדינות לשני עמים - הלחץ הוא לא עליה. אם תהיה כאן ממשלה בראשותי שתקדם את הקו הזה - הלחץ יופעל נגד איראן וגרורותיה וכך נוכל לגייס את ארה\"ב למלחמתנו בטרור. אם תהיה כאן ממשלת ימין קיצוני, שתדחה את העיקרון הזה - הלחץ יופנה כנגד ישראל\".\nלדברי לבני, \"המדיניות של אובמה יכולה להיות הזדמנות לישראל, הוא רוצה להיות מעורב ולהביא לפתרון הסכסוך. הלחץ שלו יהיה מופנה כנגד הסרבנים לתהליך הזה וישראל צריכה לבחור האם היא בצד שמקדם תהליך מדיני או בצד של הסרבנים לו - אחרת יהיה כאן קרע בלתי נמנע עם ארה\"ב\".\nבליכוד הגיבו: \"לבני בלחץ כי היא יודעת שבעוד 16 יום היא תפסיד בבחירות, לכן היא יורה לכל הכיוונים ומפיצה ספין מגוחך, שמשקף את המצוקה הגדולה של לבני וקדימה. נתניהו מכיר את ארה\"ב טוב יותר מכל מנהיג אחר, ינהל היטב את מערכת היחסים עמה ויידע לשמור על האינטרסים החיוניים של מדינת ישראל בזירה הבינלאומית\".\nג'ורג' מיטשל יבקר בישראל וברשות הפלסטינית. הוא ייפגש עם ראש הממשלה, שרת החוץ, ובכירים נוספים בירושלים. כמו כן הוא צפוי להיפגש עם הנשיא הפלסטיני, ועם וראש ממשלתו: \"שלום במזרח התיכון הוא אינטרס ביטחוני של ארצות הברית. אין דבר כזה סכסוך שאינו פתיר\", הבהיר עם מינויו לשליח במזרח התיכון.\nיושב\n,\n\t דני דיין, הביע בשיחה עם ynet חשש מפני הצפוי בעקבות מינוי מיטשל, \"זה מינוי מאוד מטריד\". על החשש שמא מיטשל יתנגד גם ל\"גידול טבעי\", אמר דיין: \"עוד מעט נצטרך לבקש מאובמה אישור ללדת ילדים\".\nברקע, גם סעודיה מגבירה את הלחץ על ארה\"ב לפעול להשכנת שלום. בכיר במשפחת המלוכה הסעודית, הנסיך טורקי אל-פייסל, לשעבר שגריר סעודיה בוושינגטון, הזהיר כי היחסים בין ארצות הברית לסעודיה נמצאים בסיכון כל עוד ארה\"ב לא תפעל לשינוי המצב. הוא פרסם בסוף השבוע מאמר בעיתון \"פייננשל טיימס\".\nאל-פייסל אמר כי נשיא ארצות הברית לשעבר, ג'ורג' בוש, השאיר אחריו \"מורשת מבחילה\" במזרח התיכון. הוא תקף את התנהלותה של ארה\"ב במהלך המלחמה בעזה וקבע: \"אמריקה אינה חפה מפשע באסון הזה. לא רק שממשל בוש הותיר אחריו מורשת מבחילה באזור - החל ממותם של מאות אלפי עיראקים וכלה בעינוי והשפלת אסירים בכלא אבו-גרייב - אבל הוא גם תרם למותם של אזרחים בעזה. אם ארצות הברית מעוניינת לשמר את מעמדה כמנהיגה במזרח התיכון ולשמר את הברית האסטרטגית שלה - במיוחד את 'מערכת היחסים המיוחדת' שלה עם סעודיה - עליה לשנות באופן קיצוני את מדיניותה כלפי ישראל ופלסטין\"."}
{"article_id": "0,7340,L-3643093,00.html", "header_title": "\"מרן אמר לבעלי: תבקש מציפורה לצאת ולפעול\"", "full_text": "במילים אלו, המופיעות בסעיף האחרון במצע תחת הכותרת \"העצמת נשים\" - ובקלות היו יכולות להשתרבב גם למצע של מרצ - נפרשת האג'נדה המיגדרית של ש\"ס.\n\"אצלנו אין אפליה בין גברים לנשים\", טוען בשיחה עם ynet יו\"ר המפלגה, השר אלי ישי. \"אצלנו יש שיווין הזדמנויות. מינינו נשים להרבה תפקידים. תראה את המינויים שלנו, ותראה מקומות אחרים. עבדנו רבות בעניין הזה - לתת להן את כל הכלים כדי שיוכלו באמת לפרנס בכבוד. זה חשוב מאוד לתת להן את העוצמות והיכולות לצאת ולפרנס את הבית. זה דבר חשוב בציבור החרדי\".\nלדעת ישי, אי-השתלבותן של נשים חרדיות בפוליטיקה הוא לא עניין אידיאולוגי, אלא צו מעשי: \"בזמנו, מי שהנהיגה את עם ישראל הייתה דבורה הנביאה\", הוא מזכיר, \"אין בזה פסול הלכתי. במציאות של היום, שום אשה אצלנו לא מחפשת את העבודה בכנסת ואת ההתחככות הזו. הן עוסקות יותר בבריאות, בחינוך, ברווחה, בעמותות ובבתי-ספר. יותר מעניינת אותן עשייה יומיומית שוטפת ואמיתית בהצלת העם למען העם והנוער בכלל, מאשר הכנסת\".\nישי מודה שיש משמעות לתזמון של הופעת הסעיף המפתיע במצע המפלגה, אשר לא היה קיים בעבר. \"היום זה בא יותר לידי ביטוי בגלל הצורך, צו השעה, שיהיו להן הכלים. היום זה תופס מקום מרכזי בגלל המצוקות הקיימות\". האם אנו עדים למגמה של הענקת יותר כוח לציבור הנשים החרדיות? \"תראה את העוצמה של מטה הנשים. הן עושות עבודה שאי-אפשר לתאר אותה בהשוואה לכל המטות. אתה תתרשם\" - אמר ישי, וצדק.\nמטה הנשים של ש\"ס, הנמצא בשכונת גבעת שאול בירושלים, שונה ממטות בחירות רגילים. במבט ראשון, המטה אמנם מאופיין במוטיבים שכיחים: טלפניות מרימות טלפונים לפעילות, מתנדבות נעות במהירות בין כותלי המתחם, שלטי בחירות מתנוססים ומפת ארץ ישראל מחולקת לסקטורים תלויה על הקיר. במבט שני, ניתן לראות הבדל ברור: האווירה רגועה, והעבודה מתנהלת בנועם ומלווה בחיוכים. את המטה מנהלת לא אחרת מאשר רעייתו של היושב-ראש - הגברת ציפי ישי.\n(צילום: גיל יוחנן)\nישי אינה נוהגת לשוחח עם כלי התקשורת, אך באופן חד-פעמי חרגה מהרגלה. \"הפעולות שלנו שונות מאלו של הגברים\", סיפרה ל-ynet. \"אנו מאמינות בכוחה של תפילת נשים. בימים המיוחדים שאנו מארגנות, כל הנשים שאוהדות את ש\"ס פועלות ומתפללות ביחד\". אחד מימים אלו ייערך בחודש הקרוב, ויוקדש כולו לחייל החטוף גלעד שליט.\nבמהלך השנה מנהלת ישי ארגון חסד בשם \"תפארת חן\", אשר אחת ממטרותיו העיקריות היא לסייע לכלות נזקקות לקראת החתונה. הארגון נרתם גם לגמילות חסדים, בין היתר בחלוקת סלי מזון בערבי חגים וערכות בתי-ספר בתחילת שנת הלימודים. בתקופת הבחירות, היא עובדת מסביב לשעון. \"אני עושה שני דברים: גם התחזקות וזכויות לישראל, וגם רותמת מצביעים לש\"ס\", היא מספרת. \"זו לא משרה מלאה מבחינתי\", מבהירה ישי, \"אני קודם כל סבתא ואמא. כל השנה, לא רק בזמן בחירות\".\n\"זוהי הקדנציה השלישית של מטה הנשים\", סוקרת ישי את גלגוליו של המטה. \"הראשונה הייתה בתקופת שרון, וגם אז הלכנו במלוא עוצמתנו, אבל עוד לא היה לנו מתחם משלנו. בבחירות הקודמות עבדנו על אש נמוכה יותר, אבל הפעם, בעזרת השם, קיבלתי קריאה אישית ממרן (הרב עובדיה יוסף). הוא אמר לבעלי - 'תבקש מציפורה שייצאו ויתחילו לפעול'. הוא פנה אל הנשים ישירות, וכאשר הרב מבקש זה הרבה יותר עוצמתי. אף אחת לא שואלת שאלות, כולן נרתמות\", מעידה ישי. \"הפעם, בעזרת השם, נפעל ביתר שאת\", היא מבהירה לפעילה במטה בשיחת טלפון.\nהשימוש של הרב עובדיה בשמה המלא של ישי - 'ציפורה', מוביל לאנלוגיה אקטואלית דומה - התייחסותו המזלזלת של שר הביטחון אהוד ברק ליו\"ר קדימה ציפי לבני. \"יש הבדל גדול. אצלנו, כשמשתמשים בשם המלא - זו ברכה לאריכות ימים. במקרה של ציפי לבני זה היה הפוך - זו הייתה מעין הקנטה\", מפגינה ישי בקיאות גם בפוליטיקה הכללית.\n(צילום ארכיון: גיל יוחנן)\nדבריה של הגברת ישי לגבי השפעת קריאתו של הרב עובדיה אכן עומדים במבחן התוצאה. בדברים שנשא הרב בכנס השקת קמפיין הבחירות של ש\"ס בתחילת החודש,\nלכל פעיל במפלגה להביא עשרה אנשים שיצביעו ש\"ס. \"גם נשים לא פטורות מזה\", הבהיר מנהיגה הרוחני של המפלגה. דבריו של הרב עובדיה חלחלו עד אחרונת הפעילות, וראיה לכך היא שיטת הבחירות החדשה אותה נוקטות נשות ש\"ס: שיטת 'פירמידה' אשר זכתה לכינוי \"מבצע 10\".\n\"הרעיון הוא פשוט - כל אחת צריכה להפעיל 10 אנשים שטרם נמנו על מצביעי ש\"ס\", מסבירה מרים, ראש מטה המבצעים של מטה הנשים. \"יש לנו בערך שמונים מנהלות מטות. כל אחת מהן צריכה למצוא 10 'מנהלות רכזות'. כל אחת מהן תמצא 10 רכזות, שיאתרו 10 פעילות, שיביאו 10 בוחרים חדשים כל אחת\", מסבירה מרים את האסטרטגיה.\nאולם, חישוב פשוט מראה כי המספרים הנדרשים רחוקים מלהיות ריאליים. \"אנחנו לא נעקוב אחרי הפעילות, אין לנו צורך בבקרה\", הסבירה מרים למראה סימן השאלה אשר ריחף מעל לראשי. ובכל זאת, מנין יגיעו רבבות הבוחרים החדשים? \"הפנייה הראשונה תהיה לבנות החדשות שנכנסו למעגל ההצבעה. לאחר מכן ניתן יהיה לפנות לאנשים מסורתיים, כמו מאוכזבות המפד\"ל למשל. גם מצביעי ליכוד לשעבר, ואפילו מאוכזבי קדימה יכולים להצביע לנו\", מבהירה אשת המבצעים.\n\"כל כבודה בת מלך פנימה - ההשפעה מתחילה מבפנים, מתוך הבית\", אומרת ציפי ישי. \"יש פוטנציאל גדול בסקטור החרדי. באמת מפתחים שם מסגרות, גם בחינוך וגם בתעסוקה. יש הרבה יכולת לנשים, וכולם יודעים את הכוח שיש לאשה. אם רוצים שתתרחב תעסוקת נשים חרדיות וגם הלימודים, צריך לעשות התאמה תרבותית. אם לא תהיה התאמה תרבותית לא יהיו שינויים בחברה בישראל. המסגרות ממוקדות לצורך זה. יש הקשבה לצרכים, ויש גם הבנה. זה מה שנתן את השדרוג הזה\".\nאחת מאותן נשים, אשר באה מבית חילוני וכיום מהווה סלע איתן בתנועה, היא מירי אור, המשמשת כדוברת מטה הנשים ומארגנת כנסים ומופעים. אור, זמרת ושחקנית במקצועה, התגברה על מחלה קשה וכיום נחשבת לאחת הכוכבות הבולטות במגזר החרדי. \"אנחנו כאמניות מקבלות תאוצה, פתאום רואים אותנו בתור דבר מיוחד. אני רואה שיש לזה התפתחות, ואם ש\"ס מעודדת את העניין האחר אנחנו חייבות להיות שותפות בזה\", העידה האמנית.\nאור משתמשת בכשרונה וקסמה על מנת להגיע גם אל לבן של הנשים החילוניות. \"כשיש מופע בידורי, הנשים נמשכות, ואתה מביא את הדבורה אל הדבש. המטרה היא קודם כל לתת להן ליהנות, לצחוק\", מסבירה אור. \"יש כנסים גדולים, בסדר גודל של אלף נשים בכל כנס. נשים מעבירות את הכנסים האלו, ושם נכנסים לזה ומדברים על הכוח של האישה\", היא מסבירה."}
{"article_id": "0,7340,L-3219983,00.html", "header_title": "זה לא אני שחולה, אלי ישי", "full_text": "היום הכל כמובן נראה הרבה יותר ורוד. שנים של פתיחות, של יעל דיין, שולמית אלוני, דנה אינטרנשיונל ועוד שוחרי חירות יקרים, עשו את ישראל למדינה מודרנית ופתוחה יותר לכל המינים. אבל עכשיו אני שומע שיו\"ר ש\"ס, אלי ישי,\nואף מאחל לי \"רפואה שלמה\". הוא גם מקווה שימצאו במהרה תרופה למחלתי. אני לא ממהר להיעלב מאנשים חשוכים ונבערים מדעת שכמותו. רק חשבתי על הוריי הפשוטים ועל הורים נוספים, ששומעים את דבריו ונעלבים בתמימותם עד עמקי נשמתם. הם, שצריכים לקבל את בניהם ובנותיהם כפי שהם, ועושים את זה לרוב במסע ארוך וכואב - נאלצים לשמוע עכשיו שילדיהם חולים.\nאלי ישי הוא מבחינתי הזן המפחיד ביותר של פוליטיקאים חלקלקים. בהופעותיו המצוחצחות בחליפות ורסצ'ה ועם\nמשקפיים שוודאי עלו הון (רגע, הוא לא אמור להיות \"עממי\"?), הוא שייך לכאורה לזן דתי מתקדם. כזה שמייצג גם מסורת וגם קידמה, גם ציצית וגם הוגו בוס. אבל מתחת לחזות דוגמן הכותל של ש\"ס מסתתר גזען הומופוב, שבתנאים אחרים אולי היה שולח משאיות לצומת פרישמן-דיזנגוף ועושה טרנספר לי ולעוד הומואים ולסביות, ואולי לסתם אשכנזים מתייפייפים שלא שמים ברכת הדרך באוטו ולא מחזיקים מים קדושים של איזה בבא.\nאבל לא רק אלי ישי מפחיד אותי. מפחידים אותי כל \"יפי הנפש\" החדשים בשמאל הישראלי, שמבחינתם, מותר לכרות ברית אפילו עם השטן הפוליטי כדי להגשים את מטרותיהם. כזו היא שלי יחימוביץ', הרכש החדש והמזיק של העבודה. היא הרי הצהירה מעל כל במה שתהיה מוכנה לשתף פעולה עם החרדים כדי להעביר הצעות חוק לעיגון זכויות עובדים בשבת וגם למנוע פורנוגרפיה. גם במרצ טרחו בעבר להסביר שהם \"לא נגד\" ישיבה עם ש\"ס בממשלה, \"כדי לקדם את השלום\", אף שש\"ס התנגדה בתוקף להתנתקות. לך תסביר את זה לזהבה גלאון. השמאלנים החדשים טוענים ש\"אסור לשנוא חרדים רק כי הם חרדים\", אבל הם שוכחים שאישים כמו אלי ישי שונאים אותי רק משום שאיני כמותם. הם מטיפים לשנאת הומואים, שמאלנים. הם מטיפים לשנאת חילונים (בייחוד עולים חדשים) ולשנאת זרים.\nאני מודה שמשהו בהתבטאות האחרונה של ישי עורר בי געגועים עזים לטומי לפיד. מעולם לא הצבעתי לאיש וגם לא נמניתי עם חבר מעריציו. גם לא בטוח שלפיד היה חובב גדול של הומואים, למרות שלא פספס מצעדי גאווה. אני מודה שבסתר לבי, אפילו שמחתי לאידו, כאשר שינוי התפרקה לרסיסים. אבל לפיד, בניגוד לנובו-שמאלנים מהזן של יחימוביץ', גלאון ושות', היה זה שלא חשש להציב מול המפלגות החרדיות מראה חדה, ברורה ובלתי מצטדקת. הוא הציג אותם בקלונם, וגם כאשר הוא עצמו הפך למוקיון פוליטי, היו דבריו נכוחים, כנים. הקול השפוי היחיד בסביבה של החילוניות הבריאה וחפצת החיים. שורה של טעויות שלו ושל שותפיו השאירו אותו ואת מפלגתו בהיסטוריה הפוליטית, ואותנו עם אלי ישי ועם השותפות הפוליטיות החדשות שלו, שעבור נזיד הצעת חוק צדקנית נגד פורנו - ימכרו אותי בזול.\nדווקא בעידן שבו ניצבת ישראל מול אויב חשוך כמו החמאס, שגם הוא, ממש כמו אלי ישי, רואה בהומוסקסואליות סכנה שצריך \"לרפא\" - רק אולי באמצעים יותר ברוטליים מתרופות, דרושים בשמאל הישראלי קולות שפויים יותר וצדקניים פחות."}
{"article_id": "0,7340,L-3661129,00.html", "header_title": "יו\"ר מועצת יש\"ע: \"אובמה ייתן לנו רשות ללדת?\"", "full_text": "במועצת יש\"ע שומעים את הקולות החדשים\nבעקבות\nלשליח למזרח התיכון, ומגלים דאגה. \"זה מינוי מאוד מטריד\", אמר הערב (שבת) ל-ynet יושב ראש מועצת יש\"ע, דני דיין. על החשש שמא מיטשל יתנגד גם ל\"גידול טבעי\", אמר דיין: \"עוד מעט נצטרך לבקש מאובמה אישור ללדת ילדים\".\nלדברי דיין, \"מיטשל עשה בעבר השוואה מגונה בין המלחמה בטרור להתנחלויות. אבל עכשיו חשוב שתהיה ממשלה שתעמוד על האינטרסים\". במועצת יש\"ע לא מתכוונים להיכנס כעת לעימות חזיתי עם השליח החדש-ישן, ואומרים כי יפעלו רק לאחר הבחירות.\nהשליח מיטשל, לדעת רבים, היה להיות בעצמו מזכיר המדינה. האיש, בן 75, מכיר היטב את הסכסוך, לאחר שנשלח על ידי הנשיא לשעבר ביל קלינטון להכין דו\"ח בעקבות פרוץ האינתיפאדה בספטמבר 2000.\nהדו\"ח שחיבר מורכב משלושה חלקים: הפסקת האלימות, צעדים בוני אמון, וכניסה למו\"מ המדיני. תחת סעיף בניית אמון, נדרשה ישראל להקפיא כל פעילות התנחלותית כולל זו המכונה \"גידול טבעי\" של התנחלויות קיימות. הדו\"ח קבע כי דרישת ישראל לשיתוף פעולה ביטחוני פלסטיני אינה יכולה להתקיים במקביל להרחבת התנחלויות.\nכעת, הנשיא החדש אובמה לא מבזבז זמן, ומיטשל יבקר בישראל וברשות הפלסטינית כבר ביום רביעי. על הפרק - ייצוב הפסקת האש מול החמאס, פעולה נגד ההברחות לעזה, והתנעה מחודשת של התהליך המדיני.\nדיין מקווה כי לאחר הבחירות, הדברים ייראו אחרת. \"אנחנו מקווים שתהיה בירושלים ממשלה חזקה שתעמוד בלחצים האמריקנים, זה הופך לאינטרס חיוני עוד יותר שמצד אחד תוכל לעבוד עם האמריקנים, ומצד שני תעמוד אל מול הלחצים\". בתקופה הקרובה, כך אומר דיין, מתכוונים במועצת יש\"ע לפעול לחיזוק המפלגות הלאומיות, לקראת הבחירות.\nמזכ\"ל שלום עכשיו, יריב אופנהיימר, אמר בתגובה כי \"המתנחלים מוכנים להקריב את הברית האסטרטגית עם ארצות הברית בעבור הרחבת ההתנחלויות והוספת קרוואנים ומאחזים\". לדברי אופנהיימר, \"הקפאת הבנייה בשטחים היא אינטרס ישראלי. יש לקוות שארצות הברית תאלץ את הממשלה הבאה לממש אותו\"."}
{"article_id": "0,7340,L-3633018,00.html", "header_title": "הרב עובדיה: המטרה של ש\"ס - עד 20 מנדטים", "full_text": "כאלף מתומכי ש\"ס הגיעו הערב (יום ד') לבנייני האומה בירושלים לכנס פתיחת מערכת הבחירות של המפלגה. הנואם הראשי היה מנהיגה הרוחני של המפלגה, הרב עובדיה יוסף, שהבהיר בפני הבאים את המטרה העומדת בפני המפלגה - בין 18 ל-20 מנדטים.\nבדרשתו, הדגיש הרב עובדיה את חשיבות ההצבעה, וחילק לתומכי המפלגה הוראות מדויקות כיצד יכול כל אחד ואחד מהם לתרום ביום הבחירות. \"כל אחד ואחד מכם, כולכם נחמדים ויקרים. כל אחד שיביא עשרה אנשים שיצביעו ש\"ס. כל אחד ירשום על נייר עשרה אנשים, ישכנע אותם להצביע ש\"ס ואת הנייר יגיש למנהל\".\nלדבריו, חובת השכנוע חלה על כולם - ולצדה הבטחה לגמול. \"כל אחד ילך אל חבריו, אל אחיו, אל שכנו, אל אחותו, אחד לאחד. גם נשים לא פטורות מזה, שילכו לחברות, לקרובות לשכנות, שיצביעו ש\"ס. עשרה שמות? זה המינימום. כל אחד יעשה 20, יעשה 30, השם ישלם לו על מעשיו\", הסביר.\nהרב נדרש גם לפרטים טכניים יותר, כמו לדוגמא איך יגיעו כל המצביעים אל הקלפי. \"ביום הבוחר מי שיש לו רכב יקדיש את רכבו לש\"ס,\nיביא זקנים וזקנות, ייתן להם את הפתק ושיצביעו ש\"ס. מי שיש לו טקסי בוא תיקח אותם בטקסי. כך נגיע ל-18 עד 20 חברי כנסת\", אמר.\nעם זאת, הבהיר הרב עובדיה כי ש\"ס אינה מבקשת להתחזק בגלל הרצון לשבת בכנסת, אלא משום מטרה נעלית הרבה יותר. \"כמה שש\"ס תהיה חזקה, התורה תהיה חזקה. אנחנו לא עושים את זה בשביל כיסאות אלא בשביל כבודו של הקדוש ברוך הוא\", הסביר.\nיושב ראש ש\"ס, אלי ישי, התייחס אף הוא למערכת הבחירות ולהבטחות שמפריחות המפלגות הגדולות. \"אני יודע שלא הליכוד ולא קדימה יתנו לנו את החינוך, אבל בעזרת השם עם 18 מנדטים ניקח את המשרדים החשובים ביותר ונעזור לישראל\".\n\"הליכוד וקדימה עוטות מסיכות לקראת הבחירות. כל הכוכבים מהליכוד עברו בבחירות הקודמות לקדימה ועכשיו הם עוברים מקדימה לליכוד. כל המפלגות האלו זו עבודה בעיניים, כל השנים האלה הם קיצצו מכספי העניים ולא עשו כלום לתורה. ש\"ס תחזיר\nאת הקצבאות הילדים, תדאג לשכבות הביניים, לשכר מינמום של 5,000 שקלים ולהשיב עטרה ליושנה\", אמר.\nלדבריו, אחת המטרות המרכזיות של המפלגה היא תיק החינוך בממשלה. \"הם מפחדים שנהיה בחינוך. משנה לשנה הפשע עולה, הסמים עולים, האלימות עולה, ורק רמת הלימודים יורדת. השרים הכי מוכשרים בישראל הם מש\"ס ומה אנחנו רואים? שר התקשורת הפך את כל התקשורת לקודש? אני הפכתי את כל התעשה לישיבות?\", טען."}
{"article_id": "0,7340,L-3660690,00.html", "header_title": "אובמה: נדחוף לשלום במזה\"ת באופן אגרסיבי", "full_text": "נשיא ארה\"ב הנכנס, ברק אובמה, סימן אמש (יום ה') את מחויבותו לשלום במזרח התיכון. \"המדיניות של הממשל שלי תהיה לשאוף לשלום בר-קיימא בין ישראל והפלסטינים באופן אקטיבי ואגרסיבי, כמו גם בין ישראל ושכנותיה הערביות\", אמר בהופעה משותפת עם מזכירת המדינה, הילרי קלינטון, בשעה שהציגו את השליח למזרח התיכון, ג'ורג' מיטשל.\nאובמה, שנאם לפני עובדי מחלקת המדינה, הביע דאגה מאבדן חיי אדם בשני הצדדים ומהמצב ההומניטרי בעזה. \"יש לפתוח את המעברים לעזה, בפיקוח בינלאומי ובפיקוח של הרשות הפלסטינית\", אמר. הוא מתח ביקורת על ירי רקטות הקסאם מרצועת עזה. \"אמריקה מחויבת לביטחון ישראל ותמיד נתמוך בזכות ישראל להגנה עצמית\", אמר וחזר על כך שבמשך שנים \"חמאס ירה מאות רקטות לעבר ישראל. שום דמוקרטיה לא יכולה לאפשר זאת\".\nבשורת הצהרות מאוד נוחות לישראל, הביע הנשיא האמריקני תמיכה בעמדת הקוורטט, לפיה אין הכרה ודיאלוג עם חמאס כל עוד אינו מכיר בישראל ומפסיק את הטרור. הוא ציין כי \"ביוזמת השלום הערבית יש אלמנטים חיוביים\" ואמר שיש לפתוח את המעברים לרצועת עזה, תחת פיקוח הרשות הפלסטינית, בסיוע אירופי, כשחמאס מחוץ לתמונה.\nהנשיא אובמה הבהיר כי לשליח המיוחד למזרח התיכון, ג'ורג' מיטשל, יהיה \"כוח ליד שולחן המו\"מ\", והדגיש כי הוא משגר את מיטשל \"בהקדם האפשרי\" לאזור. מיטשל הציג את תפיסתו: \"שלום במזרח התיכון הוא אינטרס ביטחוני של ארה\"ב\". \"אין דבר כזה סכסוך שאינו פתיר. ראיתי את זה קורה בצפון אירלנד, וגם שם זה לקח זמן\". לדבריו, \"היו לנו 700 ימי כישלון ויום אחד של הצלחה\".\n(צילום: AP)\nמיטשל אמר שהצדדים יצטרכו להיות מחויבים לשלום. \"הנשיא ומזכירת המדינה מאמינים שהחתירה לשלום חשובה כל-כך, שיש להשקיע את מרב המאמצים בה\". מיטשל בן 75 שהיה בעבר מנהיג הרוב הדמוקרטי בסנאט ומשכין השלום בצפון אירלנד, אמר כי \"אני יודע שיש הרבה ספקנים, אבל העימות נוצר על ידי בני אדם ואני מאמין שבני אדם מסוגלים להביא שלום\". הוא הוסיף: \"אני לא ממעיט בקשיים. המצב במזרח התיכון רגיש מסובך ומסוכן. הנשיא ומזכירת המדינה הבהירו שהסכנה והקשיים לא יגרמו לארה\"ב לסגת\".\nמזכירת המדינה, הילרי קלינטון, אמרה כי מטרתו של מיטשל תהיה \"להביא שלום בין ישראל לשכנותיה הערביות\", לטפל גם בנושא עזה, ולגבש תוכנית לסיוע הומניטרי. היא הבהירה כי את תהליך שיקום רצועת עזה יבצעו הרשות הפלסטינית וישראל, ובכך קבע למעשה ממשל אובמה שלא יהיה קשר עם חמאס כל עוד אינו מכיר בזכות הקיום של ישראל, בהסכמים החתומים בין ישראל והפלסטינים ואינו מתנער מהטרור.\nקלינטון\nבמחלקת המדינה. היא זכתה לקבלת פנים חמה ונלהבת שכמוה\nלא זכורה במשרד החוץ בוושינגטון. סגן נשיא ארה\"ב, ג'ו ביידן, אמר כי במשך זמן רב מדי, שמה ארה\"ב את המוקד העיקרי בפעולות צבאיות, ועתה הגיע הזמן להציב את הדיפלומטיה בחזית.\nהיא שוחחה אמש עם ראש הממשלה, אהוד אולמרט, ועם הנשיא הפלסטיני, אבו מאזן. אולמרט בירך את קלינטון על כניסתה לתפקיד ואמר כי הוא בטוח שיכולותיה, כשרונה וניסיונה העשיר יבואו לידי ביטוי בתפקיד. הנשיא הפלסטיני אמר לקלינטון כי בכוונתו לעבוד עם הממשל האמריקני בניסיון להשיג הסכם שלום במזרח התיכון. אנשי הלשכה ברמאללה אמרו, כי הנשיא אובמה מתכוון לפעול להקמת מדינה פלסטינית.\nמוקדם יותר קיים אובמה את אחת מהבטחות הבחירות שלו ו\nעל הוראה נשיאותית לסגור בתוך שנה את מחנה המעצר גואנטנמו שבקובה. בנוסף הורה אובמה לכוחות הביטחון להפסיק להשתמש בשיטות חקירה נוקשות כלפי חשודים בטרור."}
{"article_id": "0,7340,L-3659170,00.html", "header_title": "אש נורתה אל חיילים בשני מוקדים ברצועה", "full_text": "אש נפתחה בצהריים (יום ג') לעבר כוח צה\"ל שנע על גדר המערכת מדרום למעבר כיסופים, בגבול רצועת עזה. בצה\"ל בודקים את נסיבות האירוע. כעבור 40 דקות, ירו חמושים פלסטינים לעבר כוח אחר במרכז רצועת עזה. הכוח השיב באש לעבר מקורות הירי. בשני המקרים לא היו נפגעים ולא נגרם נזק.\nבמקביל, בצה\"ל נערכים להוצאת הכוחות האחרונים מתוך רצועת עזה ולפרישתם מחוץ לרצועה. חיילי המילואים צפויים להשתחרר היום. עם זאת, החטיבות הסדירות יישארו בשלב זה סביב עוטף עזה ובבסיסים הסמוכים, לכל התפתחות שלא תהיה. מקורות פלסטינים ברצועת עזה דיווחו כי חקלאי פלסטיני נהרג מאש צה\"ל סמוך לג'בליה, בצפון הרצועה, אולם לדיווח הזה אין אישור ממקור ישראלי.\nבצה\"ל מעריכים כי בתקופה הקרובה יישמר השקט ברצועה וחמאס יהיה עסוק בשיקום הארגון ולכן יעדיף לא לירות לעבר ישראל. ברחבי רצועת עזה נותרו גם חומרי נפץ ומטענים רבים מימי הלחימה, רובם של חמאס. אתמול נהרגו שני ילדים בעת ששיחקו במוקש שהונח על ידי פעילי חמאס לטובת מלכוד מבנה.\nבמנהלת התיאום והקישור ברצועת עזה סיכמו את הפעילות ההומניטרית במהלך מבצע \"עופרת יצוקה\". ראש המנהלת, אלוף-משנה משה לוי, ציין כי היקפי הסיוע ההומניטרי היו חסרי תקדים. מהנתונים עולה כי במהלך המבצע תואמו על-ידי המנהלת פינויים של 382 פצועים מאזורי לחימה.\nכמו כן סייעו קצינים הומניטריים לפנות 1,150 פלסטינים בלתי מעורבים מאזורים בהם היו קרבות, וכן תיאמו 38 תיקוני תקלות תשתיות במרחבי הלחימה. בסך הכל, מאז תחילת המבצע נכנס ציוד לרצועת עזה על גבי 1,300 משאיות דרך מעבר כרם שלום ו-65 משאיות דרך מעבר קרני.\nלאחר הפסקת האש מזהים במערכת הביטחון מספר מגמות בקרב אנשי חמאס: התרחבות ירי של פעילי חמאס לעבר אנשי פתח ואנשים המזוהים עם מנגנוני הרשות הפלסטינית. התופעה נפוצה בעיקר בצפון הרצועה כאשר הירי מתבצע לרוב לכיוון הרגליים.\nכמה עשרות פעילי פתח נפצעו מאז נכנסה לתוקפה הפסקת האש. באחד המקרים אתמול, נורה ברגליו קצין משטרה פלסטינית לשעבר, תושב ג'בליה. במספר מקרים נורו אנשי פתח רק משום שעל פניהם היתה הבעת צחוק. במקביל, ממשיכים פעילי חמאס לחטוף פעילי פתח ולכלוא אותם בבתים שהוחרמו מאזרחים."}
{"article_id": "0,7340,L-3660725,00.html", "header_title": "ממשל אובמה וההתנחלויות - חומר תבערה", "full_text": "בדרך כלל לוקח לממשל חדש שבועות אם לא חודשים לפני שמתחילים לדבר בוושינגטון על המזרח התיכון - שלא לדבר על שיגור שליח מיוחד לפתור את הסכסוך. לנשיא ברק אובמה ולמזכירת המדינה הילרי קלינטון זה לקח בקושי יום. המשמעות ברורה - אובמה וקלינטון מדברים ביזנס.\nהאמריקני, כדי להתייצב לצד מזכירת המדינה החדשה, שהכריזה ביום כניסתה לתפקיד על מינוי ג'ורג' מיטשל לשליח המיוחד להשכנת שלום בין ישראל לפלסטינים ולמדינות הערביות האחרות. המהירות והאיש שנבחר למשימה מלמדים על רצינותו של הנשיא הנבחר.\nאובמה וקלינטון. (צילום: AP)\nמי שהאזין לדבריו, גילה נשיא אמריקני שהשמיע את כל המשפטים הנכונים מבחינת ישראל: הטלת האשמה למלחמה בעזה על החמאס, מחויבות לביטחונה של ישראל והכרה בזכותה של ישראל להגן על עצמה, הבעת רצון לשיקום עזה ולפתיחת שעריה, באמצעות הרשות הפלסטינית ולא חמאס. היו שם גם נחישות אמריקנית לסייע בבלימת ההברחות, חזרה על דרישות הקוורטט מהחמאס וקריאה למדינות ערב להפסיק לסייע לטרור. את כל מה שאמר אובמה, היה אומר גם הנשיא לשעבר ג'ורג' בוש.\nאך לצד כל אלו, נשמעה נחישות להגיע לשלום (\"באופן אקטיבי ואגרסיבי\") והבנה לסבל הפלסטיני ולצורך לפתוח את המעברים ברצועת עזה.\nאשר לשליח, ג'ורג' מיטשל - איש בעל מעמד ויכולת - שיכול היה להיות בעצמו מזכיר המדינה: הוא קיבל מאובמה וקלינטון מנדט רחב. אחרת, לא היה מכניס את עצמו לביצה הזו. מיטשל בן ה-75 מכיר היטב את הסכסוך. הוא האיש שנשלח על ידי הנשיא לשעבר, ביל קלינטון, להכין דו\"ח בעקבות פרוץ האינתיפאדה בספטמבר 2000, כיצד ניתן לעצור את האש, לחדש את האמון ולהתחיל לפתור את הסכסוך.\nהדו\"ח מורכב משלושה חלקים: הפסקת האלימות, צעדים בוני אמון, וכניסה למו\"מ המדיני. תחת סעיף בניית אמון, נדרשה ישראל להקפיא כל פעילות התנחלותית כולל זו המכונה \"גידול טבעי\" של התנחלויות קיימות. הדו\"ח קובע כי דרישת ישראל לשיתוף פעולה ביטחוני פלסטיני אינה יכולה להתקיים במקביל לפעילות התנחלותית של ישראל.\nהילרי קלינטון מחזירה עכשיו את מיטשל ליישם את הדו\"ח שכתב. זו בשורה טובה למי שמאמין בפתרון של שתי מדינות, שייאפשר לישראל לשמור על אופיה היהודי והדמוקרטי. זו בשורה פחות טובה למי שמאמין בהמשך מפעל ההתנחלות ולמי שחושב שיוכל להמשיך \"למרוח את האמריקנים\" לאורך זמן בבניה בהתנחלויות.\nהבניה בהתנחלויות עלולה להיות נקודת התלקחות בין ממשל אובמה לבין כל ראש ממשלה שייבחר, ולא יהיה מחויב להקפאת ההתנחלויות. ברק אובמה והילרי קלינטון לא יוכלו לאלץ את ישראל לוותר על שטחים, לקבל החלטות במקומה, או לפגוע בבטחונה בניגוד לעמדת ממשלת ישראל, אבל הבנייה בהתנחלויות עלולה להיות חומר תבערה ומקור לסכסוך עתידי בין ישראל וארה\"ב."}
{"article_id": "0,7340,L-3659280,00.html", "header_title": "ג'ורג' מיטשל חוזר למזה\"ת כשליחו של אובמה", "full_text": "אחת הפעולות הראשונות של ברק אובמה כנשיא, תהיה הודעה על מינויו של הסנאטור הנחשב לידיד ישראל לשליחו המיוחד למזרח התיכון. מיטשל כבר מילא תפקיד מרכזי כאן, כשעמד בראש\nשמונתה על ידי הממשל לבדיקת הגורמים שהביאו לפרוץ \"אינתיפאדת אל-אקצה\" באוקטובר 2000.\nעל פי ה\"וושינגטון פוסט\", שדיווח הבוקר (יום ג') על מינויו של מיטשל, המינוי מלמד כי אובמה מתכוון לפעול במהירות לקדם שלום בין ישראל לפלסטינים. ההודעה הרשמית על המינוי תפורסם הערב, לאחר שהסנאט האמריקני יאשר את מינויה של הילרי קלינטון למזכירת המדינה.\nמיטשל, בן 75 ממוצא אירי-לבנוני, הוא אחד האישים המוערכים ביותר בוושינגטון. הוא היה בעבר מנהיג הרוב הדמוקרטי בסנאט, ובין היתר עמד לפני שנה בראש\nלבדיקת השחיתות בענף הבייסבול. בשנות ה-90 שימש כשליח מיוחד של הנשיא ביל קלינטון להשגת שלום בצפון אירלנד.\nלאחר פרוץ איתיפאדת אל-אקצא וכישלון שיחות קמפ דיוויד וטאבה בשלהי שנת 2000, מונה מיטשל על ידי ממשל קלינטון לעמוד בראש הוועדה לבדיקת מצב הסכסוך הישראלי-פלסטיני. את דו\"ח הוועדה, שנודע לאחר מכן כ\"דו\"ח מיטשל\", הגיש כבר לאחר כניסתו של ממשל בוש לבית הלבן.\nהמלצותיו העיקריות של הדו\"ח היו: קריאה להפסקת אש מידית, לגינוי הטרור ולחידוש שיחות השלום; בניית אמון בין ישראל והרשות הפלסטינית כתנאי מקדים כל מהלך אחר; חידוש השיחות הביטחוניות בין הצדדים; הקפאת הבנייה בהתנחלויות; קריאה לישראל להסיר את ההגבלות הכלכליות על השטחים; קריאה לרשות למנוע פיגועים, ולישראל - להגביל את השימוש בכוח קטלני.\nעוד קבעה הוועדה במסקנותיה כי ביקורו של אריאל שרון בהר הבית אינו הסיבה לפרוץ המהומות, אך היתה זו בהחלט פרובוקציה שהשפיעה על התפתחות האירועים.\nהמתווה שהציע הדו\"ח הדוח התקבל בברכה על ידי ראש הממשלה דאז אריאל שרון, והיווה את הבסיס ל\"מפת הדרכים\" של ממשל בוש לפתרון הסכסוך הישראלי-פלסטיני.\nמפת הדרכים מורכבת משלושה צעדים: הצעד הראשון הפסקת הטרור וחיסול תשתית הטרור מצד הפלסטינים ומצד ישראל הקפאת ההתנחלויות והורדת המאחזים הבלתי חוקיים."}
{"article_id": "0,7340,L-3660534,00.html", "header_title": "קלינטון התקבלה בהתלהבות: \"ועכשיו, לעבודה\"", "full_text": "הילרי קלינטון הגיעה היום (ה') למקום עבודתה החדש במשרד החוץ האמריקני. באולם הכניסה המתינו למזכירת המדינה ה-67 בתולדות ארצות-הברית כאלף מעובדי המשרד, הריעו לה ולחצו את ידה.\nקלינטון, שנעמדה על המדרגות ונופפה לדיפלומטים הנלהבים, זכתה לקבלת פנים חמה במיוחד, שכמוה לא זכורה במחלקת המדינה. הדיפלומטים המעונבים והקרים, המתוסכלים משנים רבות שבהן נתקבלו ההחלטות בבית הלבן ובפנטגון, תוך התעלמות מדעתם, לא הצליחו להסתיר את התלהבותם. עם אישיות בשיעור קומתה של הילרי הם מרגישים שזו הפעם הראשונה מזה שנים רבות שהם עומדים להפוך לשחקנים בעלי השפעה בממשל האמריקני.\nהילרי מצדה לא הצליחה להסתיר את שמחתה נוכח קבלת הפנים הנהדרת. \"אני מאמינה בכל לבי שהחל עידן חדש לאמריקה\", פתחה קלינטון. \"דיפלומטיה ופיתוח הם כלים חיוניים להשגת יעדים ארוכי טווח של ארה\"ב. אני אעבוד אתכם לקידום דיפלומטיה חזקה וסיוע ברחבי העולם שיקדמו את ביטחון אמריקה\".\n(צילום: AP)\n\"זו הולכת להיות תקופה מאתגרת\", אמרה קלינטון לעובדי משרד החוץ האמריקני. \"אבקש מכם הרבה. תנו לי את העצה הטובה ביותר שלכם. שום דבר לא יקדם אותנו יותר מאשר ויכוח טוב שיעשה אותנו טובים יותר. אני אתן את כולי. אעבוד יחד עם הנשיא כדי לבצע את המשימות של הממשל החדש והתקופה החדשה מייצגים. אנחנו צריכים שיתוף פעולה ותחושה של פתיחות וכנות בבניין ואני מזמינה את זה\".\nקלינטון הזהירה את הדיפלומטים, שזרחו מאושר, ש\"זה לא הולך להיות קל. אני לא רוצה שתצאו מקבלת הפנים החמה הזו ותגידו 'נפלא'. זה יהיה קשה. אנחנו רוצים לשלוח מסר ברור שזה צוות ואתם חברים בצוות הזה. שום דבר לא יכולה להעשות לבד מהקומה השביעית או מהחדר הסגלגל, אם לא נעבוד כצוות. ועכשיו חברות וחברים, לעבודה\".\nלצידה עמד האיש המדורג מספר 3 במחלקת המדינה, וויליאם ברנס, תת המזכיר למדיניות. מספר 2 המיועד, ג'ים סטיינברג, שהה באותה שעה בשימוע בסנאט לאישור מועמדותו. במשך היום צפויה הודעה על מינוי השליחים המיוחדים:\nלשליח מיוחד לסכסוך הישראלי-פלסטיני, ריצ'רד הולברוק לשליח מיוחד לפקיסטן ואפגניסטן ודניס רוס לתפקיד שליח על, עם אחריות על למזרח התיכון ואיראן.\nהנשיא ברק אובמה וסגנו ג'ו ביידן יבקרו הערב במחלקת המדינה ויביאו אתם לפגישה את היועץ לבטחון לאומי, הגנרל ג'ים ג'ונס וסגנו טום דונילון, מי שהיה יועץ וראש המטה של מזכירת המדינה מדלן אולברייט בממשל ביל קלינטון. מאוחר יותר יופיעו הנשיא אובמה והמזכירה קלינטון בפני עובדי משרד החוץ האמריקני. הם יציגו בפניהם את המדיניות החדשה שפירושה חזרה של ארה\"ב לדיפלומטיה פעילה ברחבי העולם. בכוונתם להגדיל את תקציב משרד החוץ, את מספר עובדיו ואת פעילותו ברחבי העולם."}
{"article_id": "0,7340,L-3660346,00.html", "header_title": "אובמה הורה לסגור הכלא בגואנטנמו בתוך שנה", "full_text": "יומיים בלבד לאחר שהושבע לנשיא ארה\"ב, הורה הערב(יום ה') ברק אובמה רשמית לסגור בתוך שנה את מחנה המעצר גואנטנמו שבקובה. עוד הורה אובמה להפסיק להשתמש בשיטות חקירה נוקשות של חשודים בטרור.\n\"מתקני המעצר בגואנטנמו ייסגרו בתוך תקופה שלא תעלה על שנה מהיום בו יחתום עליה הנשיא\", נכתב בהוראה שהופצה לגורמים השונים בממשל האמריקני. בנוסף, קובעת ההוראה כי עצירים שישהו במתקן ביום סגירתו \"יוחזרו לארצותיהם, ישוחררו, יועברו למדינה שלישית או יועברו למתקני כליאה אחרים בשטח ארה\"ב\".\nאובמה חתם היום על ארבע הוראות נשיאותיות שמביעות ניתוק ממדיניות ממשל בוש בכל הנוגע למלחמה בטרור. הראשונה נגעה לסגירת גואנטנמו בתוך שנה, השנייה אוסרת באופן רשמי על עינויים - באמצעות חיוב הצבא לפעול לפי ההנחיות לחקירת חשודים בטרור.\n(צילום: AP)\nהוראה שלישית מקימה כוח משימה לבחינת מדיניות הכליאה וההליכים המשפטיים של החשודים והוראה רביעית מעכבת את משפטו של עלי אל-מארי, אמריקני שמערער זה חמש שנים על כליאתו בחשד להיותו לוחם זר בלי שהואשם באופן רשמי.\nלאורך כל קמפיין הבחירות שלו, הבטיח אובמה כי עם כניסתו לתפקיד יסגור את מחנה המעצר בו מוחזקים נכון להיום כ-250 עצירים ומתנהלים 21 תיקים משפטיים. אתמול הורה אובמה לתביעה הצבאית בגואנטנמו,\nלמשך 120 יום את ההליכים בכל 21 התיקים. היתה זו ההחלטה הראשונה של אובמה כנשיא ארה\"ב.\nעם זאת, סגירת מחנה המעצר המושמץ לא צפויה להיות משימה קלה. רבים\nבמערכת הביטחון האמריקנית תוהים היכן ייכלאו העצירים שנגדם כבר מתנהלים הליכים משפטיים וכיצד ניתן יהיה לשמור על שלומם של אלה שישוחררו. הלילה הודיעו שוויץ ואירלנד כי הן בוחנות אפשרות לקלוט חלק מהעצירים שישוחררו מגואנטנמו עם סגירתו.\nמחנה גואנטנמו נפתח ב-2002. ממשל בוש הודיע כי בכוונתו לשפוט 80 מהעצירים במתקן בגין פשעי מלחמה, אך בפועל הושלם הטיפול במהלך שבע השנים האחרונות רק בשלושה תיקים."}
{"article_id": "0,7340,L-3662109,00.html", "header_title": "בכיר בארגון פלסטיני: הארגונים יסכימו לרגיעה", "full_text": "- כך אמר אחר הצהריים (יום ב') ל-ynet גורם בכיר באחד הארגונים הפלסטינים.\nלדברי הגורם, חמאס והג'יהאד האסלאמי - אך גם הארגונים האחרים ברצועה - מבינים שהאוכלוסייה הפלסטינית מצפה לתקופה של רגיעה, שבה יוכלו האנשים לבנות מחדש את בתיהם ולשקם את חייהם.\nהגורם אמר כי חמאס והארגונים האחרים יסכימו לרגיעה כדי לסייע לאנשים להחזיר את החיים למסלולם, אך לא יסכימו לוותר בעניין המצור והמעברים ובוודאי שלא בסוגיית החייל החטוף, גלעד שליט.\nאותו גורם הוסיף כי הארגונים הפלסטינים צפויים להפגין בשיחות גמישות כדי לנסות ולהגיע להסכם הטוב ביותר שיאפשר לאנשים לחזור לחיים רגילים, תוך כדי משא ומתן אמיתי ושקט בעניין המעברים, הסרת המצור וסוגיית שליט. זאת למרות הקשיחות המופגנת כלפי חוץ במשא ומתן. \"למרות כל מה שנאמר ולמרות כל הדיונים, השטח דורש רגיעה. זה הדבר שישפיע על הארגונים בקהיר\".\nמוקדם יותר דיווח העיתון הערבי הלונדוני \"א-שרק אל-אווסט\", כי\nכי הממשלה הישראלית הבאה, שבראשה יעמוד לפי הסקרים יו\"ר הליכוד, בנימין נתניהו - תנקוט עמדות קיצוניות יותר. לפיכך, על התנועה לנצל את ההזדמנות כל עוד ממשלתו של אהוד אולמרט מכהנת, מחשש ש\"תפסיד את הכל\".\nהמקורות המצוטטים בעיתון, מעריכים כי מצרים מבינה שהשבועיים הקרובים\nיהיו מכריעים וכי הם בבחינת \"ההזדמנות האחרונה\" העומדת בפני חמאס ל\"הסכם טוב\". הם טוענים כי אולמרט מעוניין לסיים את הקדנציה עם הסכם גדול כמו שחרורו של החייל החטוף גלעד שליט. שרת החוץ, ציפי לבני, מעוניינת בכך \"בשל העובדה שהפופולריות שלה בירידה\", ואילו ברק רוצה \"לחזק את עלייתו בסקרים\".\nבתוך כך, דיווח העיתון \"אל-חיאת\" היוצא אף הוא בלונדון, כי חמאס הסכים לרגיעה בת שנה וחצי, בתמורה לפתיחתם של כל המעברים \"במלוא התפוקה\". בעבר הביע הארגון התנגדות לרגיעה בת שנה, עם אפשרות לחידושה בעתיד."}
{"article_id": "0,7340,L-3482624,00.html", "header_title": "דו\"ח מיטשל חושף: עשרות שחקני בייסבול השתמשו בסטרואידים", "full_text": "מה משותף ל\n,\n,\n,\n,\n,\n,\n,\n,\n,\n,\n,\n,\nו\n? נכון, כולם שחקני בייסבול נהדרים, חלקם אף נמנים על הטובים אי פעם. אולם הם, כמו רבים רבים אחרים השתרבבו לדו\"ח המצופה כל כך של\n. דו\"ח ביקורתי ונשכני במיוחד בנוגע לשימוש בהורמון גדילה אסור בין שחקני הליגה האמריקנית.\nמיטשל, סנטור לשעבר שבעבר אף חיבר דו\"ח על הסכסוך הישראלי-פלשתיני בזמן האינתיפאדה השנייה, חקר בשנים האחרונות את נושא השימוש בחומרים אסורים ובעיקר הורמון הגדילה HGH. ממצאיו הלא סימפטיים פורטו במסמך ארוך, בו הוזכרו כל המי ומי בימים אלה ובעבר.\n\"יש בין אלו שהשתמשו בחומרים אלו באופן לא חוקי שחקנים שידעו קריירות קצרות בליגה לצד מועמדים פוטנציאלים להיכל התהילה\", כתב מיטשל, \"הרשימה כוללת פיצ'רים ושחקנים בתפקידים אחרים והם באים מרקע שונה ומגוון. כל מי שהיה מעורב בבייסבול בשני העשורים האחרונים - קומישיונרים, מנהלי קבוצות, שחקנים, איגוד השחקנים - לכולם יש אחריות ל'עידן הסטרואידים'. זה היה כשלון קולקטיבי לזהות את הבעייה ולטפל בה\".\nעל פי הסנטור לשעבר, בונדס וקלמנס הוותיקים וחבריהם בקבוצה המפוקפקת הזאת, נטלו את הורמון הגדילה כדי לשפר את ביצועיהם ולמתוח את הקריירה שלהם בגיל מבוגר. \"השימוש בחומרים אסורים הוא סיכון גדול להגינות של המשחק. שימוש נרחב כל כך אינו הוגן כלפי השחקנים הכנים, שסירבו ליטול אותם. זה מעלה ספקות לגבי שיאים שונים שנקבעו (כמו זה של בונדס להום-ראנס בקריירה)\".\nרוב השחקנים סירבו להגיב על הדו\"ח, אך מטבע הדברים הקומישינר\nמיהר להתבטא בעניין, במיוחד אחרי שבקונגרס האמריקני קראו להתפטרותו כחלק מפעולה לחקירה וביעור הנגע. \"הבושה היא מחיר קטן לשלם עבור ההגינות של הספורט. רציתי שהדברים יתגלו כדי שנוכל להמשיך קדימה\".\nמי שבינתיים לא צריך להיות מוטרד. או בכל מקרה לא צריך להיות מוטרד, הוא\n. כוכב הניו יורק יאנקיז חתם לפנות בוקר על החוזה הגדול בהיסטוריה לכל ספורטאי שהוא. השחקן בן ה-32 שהודיע על עזיבת הקבוצה וחזר בו, ירוויח כ-275 מיליון דולר לעשר השנים הבאות - סכום אסטרונומי ששובר אפילו את הסטנדרטים של חוזהו הקודם המנופח. למרות זאת, רודריגז ביקר את החלטתו הקודמת לעזוב בעידוד סוכנו\n.\n\"זאת היתה טעות, שגיאה ענקית\" אמר רודריגז, \"זה היה מאוד מלחיץ בשבילי. זאת היתה חוויה מעציבה. ידעתי מה רציתי מהיום הראשון. הטעות שעשיתי היא שלא התקשרתי להנק והאל (בניו של הבעלים ג'ורג' סטיינברנר) מלכתחילה. לא עשיתי זאת והאשמה עליי\"."}
{"article_id": "0,7340,L-3660777,00.html", "header_title": "לקראת הגעת מיטשל: נערכים להמשך המו\"מ", "full_text": "על רקע\nשל\n\t נשיא ארצות הברית, ברק אובמה, על קידום אגרסיבי של השלום במזרח התיכון, החלו בירושלים להתכונן לבואו של השליח המיוחד לאזור, ג'ורג' מיטשל, כבר בשבועיים הקרובים. גורמים מדיניים מגבשים עקרונות להמשך הדיאלוג בין ישראל והפלסטינים על פי רוח הממשל החדש בוושינגטון.\nחברי המטבחון המשולש, ראש הממשלה אהוד אולמרט, שרת החוץ ציפי לבני, שר הביטחון אהוד ברק האזינו לדבריו של\nאובמה במחלקת המדינה, בהם שם דגש על שם דגש על האקטיביות שבה תפעל ארצות הברית לקידום התהליך המדיני במזרח התיכון.\nמחד טוענים אנשי אולמרט שאף ממשלה לא הגיעה כה רחוק בהצהרות על מה ישראל תהיה מוכנה להעניק תמורת הסכם, ואיש לא היה מעולם כה קרוב לחתימה. עם זאת, הם מבינים שההסכם לא ייחתם בשבועיים וחצי שנותרו לכהונתו של ראש הממשלה, וכי הממשלה שתוקם לאחר הבחירות היא זו שתטפל בסוגייה מול ממשל אובמה.\nבמקביל, נערכים בישראל לביקורו הצפוי של\n,\n\t שהוצג אמש רישמית במחלקת המדינה האמריקנית בוושינגטון. הנשיא אובמה הבהיר אתמול כי לשליח יהיה \"כוח ליד שולחן המו\"מ\", והדגיש כי ישגר את מיטשל \"בהקדם האפשרי\" לאזור.\nלמיטשל מוניטין מרשים של מי שהביא להסכם השלום בין בריטניה למחתרת האירית (IRA), ועמד בראש\nשמונתה\n\t על ידי הממשל לבדיקת הגורמים שהביאו לפרוץ \"אינתיפאדת אל-אקצה\" באוקטובר 2000. אתמול הציג אופטימיות בנוגע לפתרון הסכסוך: \"שלום במזרח התיכון הוא אינטרס ביטחוני של ארה\"ב\". \"אין דבר כזה סכסוך שאינו פתיר. ראיתי את זה קורה בצפון אירלנד, וגם שם זה לקח זמן\". לדבריו, \"היו לנו 700 ימי כישלון ויום אחד של הצלחה\".\nמיטשל צפוי לבוא למזרח התיכון בעוד כשבועיים. ההנהגה הישראלית מקיימת בימים אלה שיחות גישוש ראשונות עם הצמרת\nהאמריקנית החדשה ועם הפקידים הבכירים, בניסיון לגבש עקרונות להמשך הדיאלוג המדיני בין שתי המדינות, על פי הקו מנחה שיקבע ממשל אובמה.\nעם זאת, בירושלים סבורים שעיקר התהליך המדיני והדיאלוג עם ממשל אובמה יתבצע רק לאחר 10 בפברואר, אז תוקם ממשלה חדשה."}
{"article_id": "0,7340,L-3661825,00.html", "header_title": "מצרים הציעה דיל לחמאס, \"לפני שנתניהו נכנס\"", "full_text": "במצרים עוקבים אחר סקרי הבחירות בישראל - ומנסים לרתום את המגמה המסתמנת כדי לשכנע את חמאס להתגמש\n,\n\t לפני תום תקופת אולמרט. כך מדווח הבוקר (יום ב') העיתון הערבי הלונדוני \"א-שרק אל-אווסט\", מפי מקורות ישראלים.\nלפי הדיווח, מצרים הזהירה את חמאס כי הממשלה הישראלית הבאה, שבראשה יעמוד לפי הסקרים יו\"ר הליכוד, בנימין נתניהו - תנקוט עמדות קיצוניות יותר.\nלפיכך, על התנועה לנצל את ההזדמנות כל עוד ממשלתו של אהוד אולמרט מכהנת, מחשש ש\"תפסיד את הכל\".\nהמקורות המצוטטים בעיתון, מעריכים כי מצרים מבינה שהשבועיים הקרובים יהיו מכריעים וכי הם בבחינת \"ההזדמנות האחרונה\" העומדת בפני חמאס ל\"הסכם טוב\". הם טוענים כי אולמרט מעוניין לסיים את הקדנציה עם הסכם גדול כמו שחרורו של החייל החטוף גלעד שליט. שרת החוץ, ציפי לבני, מעוניינת בכך \"בשל העובדה שהפופולריות שלה בירידה\", ואילו ברק רוצה \"לחזק את עלייתו בסקרים\".\nלפי הדיווח, מצרים הציעה אתמול למשלחת חמאס בשיחות בקהיר \"עסקת חבילה\" עם ישראל הכוללת הבנות חדשות בנוגע לרגיעה בתמורה להסרת המצור, פתיחת המעברים וגיבוש עסקת חילופי אסירים.\nישראל הציעה מספר יוזמות - ובכללן שחרור 1,050 אסירים פלסטינים. עם זאת, רק 280 מהשמות נכללים ברשימה המקורית שביקש חמאס, וישראל הבהירה שלא תתגמש עוד בעניין. החידוש, לפי העיתון, הוא במספר האסירים, ובנוסף מוכנה ישראל להסיר עוד מחסומים צבאיים בגדה המערבית.\nאתמול נועדו שליחי חמאס עם שר המודיעין המצרי, עומר סולימאן. לפי העיתון \"אל-חיאת\" היוצא אף הוא בלונדון, התנועה השולטת ברצועת עזה הסכימה לרגיעה בת שנה וחצי, בתמורה לפתיחתם של כל המעברים \"במלוא התפוקה\". בעבר הביע הארגון התנגדות לרגיעה בת שנה, עם אפשרות לחידושה בעתיד.\nעם זאת, חבר במשלחת חמאס אמר שארגונו סירב להצעת ישראל שכוללת רגיעה שאינה מוגבלת בזמן ופתיחת כל המעברים, בתמורה לשחרור שליט.\n\"הדגשנו את סירובנו לקשור בין הפעלת המעברים לשחרור שליט\", אמר אותו איש חמאס. \"סוגיית שליט נפרדת וקשורה אך ורק לסוגיית האסירים\".\nאותו בכיר ציין עוד כי חמאס מתנגדת לפתיחת מעבר רפיח לפי ההסכם משנת 2005 ואמר כי התנועה מסכימה להצבתם של פקחים בינלאומיים במעבר, זאת בתנאי שהם יכללו פקחים טורקיים ובתנאי שמקום מושבם יהיה באל-עריש שבמצרים או בעזה, וזאת בנוסף לאנשי משמר הנשיאות של אבו מאזן המתגוררים בעזה."}
{"article_id": "0,7340,L-3661596,00.html", "header_title": "שיחות קהיר: מצרים רוצה רגיעה ארוכה, חמאס נגד", "full_text": "משלחת חמאס דנה היום (א') בקהיר עם ראש המודיעין המצרי, השר עומר סולימאן, בסוגיית חידושה של הרגיעה. במקביל, הודיע דובר חמאס בעזה על עמדה נחרצת נגד רגיעה ארוכת טווח.\nלטענת הדובר, איסמעיל רדואן, \"רגיעה כזו תהרוג את ההתנגדות, שהיא זכות לגיטימית של העם הפלסטיני כל עוד ממשיך להתקיים הכיבוש\". הוא ציין עוד רק כי מטרת ביקורה של המשלחת בקהיר היא לבסס את הפסקת האש בין הפלסטינים וישראל.\nדבריו באים על רקע התבטאויותיהם של בכירים מצרים - בהם שר החוץ אחמד אבו אל-רייט -\nעל כוונת מצרים להתחיל את השלב השני בהסכם הפסקת האש, ולהפוך את הרגיעה בעזה לארוכת טווח.\nמוקדם יותר הוצג הקו העיקש גם מצדו של נציג חמאס בלבנון, אוסמה חמדאן, שטען כי זכותם של הארגונים הפלסטינים להמשיך להבריח נשק לרצועת עזה. לדבריו, \"לאף אחד אין את הזכות למנוע מהפלסטינים להצטייד בנשק כל עוד ממשיך להתקיים הכיבוש\".\nחמדאן הוסיף כי מלאכת הכנסת הנשק\nעם הפסקת האש, וטען עוד כי זכותם של הפלסטינים להכניס נשק גם לגדה המערבית. \"שום דבר לא יצליח לטרפד את הכנסת הנשק שעשינו במהלך המלחמה ותחת ההפצצות. לא ניכנע לשום תכתיבים.\n\"מהיום הראשון להפסקת האש התחלנו להחזיר את מה שאיבדנו ולשפר את מה שנמצא בידינו. שום ספינות, שום מטוסים ושום טכנולוגיה וצילום לווייני לא ימנעו את הברחת הנשק. הברחת הנשק דורשת הרבה הקרבה ושאהידים ואנשים שאבדו - אבל הנשק יגיע וימשיך להגיע\", אמר חמדאן.\nשר הביטחון אהוד ברק הציג הבוקר\n,\n\t ובסקירתו בישיבת הממשלה אמר: \"יש הצטברות אמצעי-לחימה וציוד רב בסיני, המיועד לחמאס עזה, ומצרים פועלת למנוע את מעברו לרצועה\".\nברק עדכן את השרים על נסיעת ראש האגף המדיני ביטחוני במשרד הביטחון, האלוף (במיל') עמוס גלעד, למצרים,\nלצורך הטיפול הדחוף בנושא ההברחות דרך ציר פילדלפי. לדבריו, בימים הקרובים צפוי המשך לפעילות האופרטיבית בנושא.\nנציג חמאס בלבנון התייחס היום גם לשיחות לפיוס פנים-פלסטיני, נושא נוסף שמצרים מנסה לקדם. חמדן אמר כי הרשות הפלסטינית חייבת להקפיא את המגעים לשלום עם ישראל, לפני שהמגעים לפיוס בין הפלגים הפלסטינים יוכלו לצאת לפועל. לדבריו, חמאס מעוניין במגעים לפיוס, אך כל הסכמה חייבת להתבסס על \"תוכנית התנגדות לשחרור העם הפלסטיני\"."}
{"article_id": "0,7340,L-3661454,00.html", "header_title": "ברק: מצרים פועלת למנוע מעבר נשק לעזה", "full_text": "- כך אמר היום (א') שר הביטחון, אהוד ברק, בסקירה הביטחונית בישיבת הממשלה.\nהשר ברק עדכן בישיבת הממשלה את השרים על\nבמשרד\n\t הביטחון, האלוף (במיל') עמוס גלעד, למצרים ביום חמישי בשבוע שעבר לצורך הטיפול הדחוף בנושא ההברחות דרך ציר פילדלפי. לדבריו, בימים הקרובים צפוי המשך לפעילות האופרטיבית בנושא.\nשר הביטחון אמר כי מבצע \"עופרת יצוקה\" השיג את מלוא יעדיו: \"מכה קשה לחמאס - הקשה ביותר מאז היווסדו. יצירת\nהרתעה מול חמאס מלבצע ירי תלול מסלול אל שטח ישראל\". הוא הדגיש כי מאז יציאת כוחות צה\"ל מהרצועה באופן מלא בליל שלישי בשבוע שעבר, לא נחתו רקטות בשטח מדינת ישראל.\nברק גם אמר כי ישראל יצרה כוח הרתעתי מול גורמים נוספים בציר הרדיקלי. \"יצרנו מנגנון אפקטיבי למניעת הברחות בציר המדיני תוך רתימת מצרים, ארה\"ב ואירופה. חיזקנו את אמון הציבור בצה\"ל, במדינת ישראל ובמוסדותיה\".\nהוא התייחס בדבריו למצב ההומניטארי ברצועת עזה, ולפתיחת מעברי כרם שלום, קרני, נחל עוז וארז להכנסת מוצרי יסוד דרכם. לדבריו, העברות ציוד אלו מסייעת לשיפור מצב האזרחים ברצועה. השר ברק הסביר שהשאיפה היא, כי הסיוע ההומניטארי יהיה, ככל האפשר, במעורבות הרשות הפלסטינית, וכי בימים אלה מתקיימים מגעים עם גורמים בינלאומיים ליישום עקרון זה.\nשר הביטחון התייחס גם לאישור הצעת ההחלטה שהעלה בפני חברי הממשלה בדבר\nשלקחו\n\t חלק במבצע\n\"עופרת יצוקה\" והדגיש כי חברי ממשלת ישראל נושאים באחריות לשילוחם של מפקדי וחיילי צה\"ל למשימותיהם ולכן הממשלה מחויבת מתוקף תפקידה, להעניק להם גיבוי מלא\nברק ציין כי במהלך ביקורי המשפחות השכולות ובביקורי הפצועים בבתי החולים התחזק, הוא עצמו, מהחוסן הנפשי, מהאווירה התומכת ומהמילים החמות, חרף הפגיעה ביקר מכול. ברק ניצל את ישיבת הממשלה להבעת תנחומים למשפחות השכולות ולברכת החלמה מהירה לכל הפצועים בשם ממשלת ישראל כולה."}
{"article_id": "0,7340,L-3652303,00.html", "header_title": "הורי חייל פצוע אנוש: צריך נס מאלוהים שיחלים", "full_text": "כך אמר היום (יום ד') בכאב עאדל נג'אם ליד מיטת בנו ואל, חייל גולני שנפצע השבוע אנושות במהלך פעולת צה\"ל בעזה.\nנג'אם הוא אחד מפצועי צה\"ל הקשים ביותר מאז החלה הפעילות הקרקעית במסגרת מבצע \"עופרת יצוקה\". הוא נפצע בשעה שכוח שמנה עשרות חיילים נכנס לבית נטוש בפאתי מחנה הפליטים ג'בליה, כדי לתפוס מחסה מירי מאסיבי של פצצות מרגמה.\nעל החיילים, ככל הנראה בעקבות ירי בשוגג של פגז טנק צה\"ל לעבר המבנה. קצין צה\"ל, סרן יונתן נתנאל, נהרג מקריסת קיר הבית. כמה מהלוחמים נפצעו, בהם ואל ומפקד גדוד 13, סא\"ל אורן כהן.\nנג'אם, בן 21 מבית ג'אן, הובהל לאחר המקרה לבית החולים שיבא בתל השומר, והוא מאשפז מאז במצב אנוש במחלקה לטיפול נמרץ כשהוא סובל מפגיעה ומדימום במוח.\nהוריו שוהים כל העת ליד מיטתו, ומתפללים לשיפור במצבו. \"הרופאים נלחמים על חייו וצריך נס מאלוהים להחלמה. הוא כבר עבר שלושה ניתוחים והוא מורדם. אני מתפלל לאלוהים שיחלים אותו. אני מסתכל עליו ומדבר אליו אבל הוא לא שומע אותי ואני לא יכול לדבר איתו. המצב קשה אבל אני מאמין באלוהים\", אמר עאדל, אביו.\nלדבריו, ואל רצה מאוד להתגייס לצה\"ל לשרת בגולני, וראה את עתידו בצבא גם לאחר תום השירות הסדיר. \"אנחנו אזרחי מדינת ישראל וחייבים לשרת. הבן שלי רצה להיות בגולני.\nלא הכתבתי לו. בלי גיוס זו בעיה, הוא רצה שיהיה לו עתיד. הוא חשב שהעתיד שלו יהיה בשירות קבע בצבא\", סיפר.\nלדבריו, הוא ואשתו דאגו כשהבינו שבנם משתתף בלחימה בעזה. \"גם אני הייתי בצבא ואני יודע שאיפה שיש מלחמה יש נפגעים\", הוסיף. עאדל ביקש להימנע מלערב את המצב הביטחוני בפוליטיקה, ובכל זאת מצליח לשמור על נימה אופטימית ותקווה לשיפור המצב. \"בסוף הסכסוך ייגמר ויהיה שלום בין שני העמים, וזה יהיה הכי טוב\"."}
{"article_id": "0,7340,L-3655392,00.html", "header_title": "אבי החתן הטרי שנפצע: הוא ראה בצבא שליחות", "full_text": "רק לפני פחות משבועיים התחתנו אהרון וצביה קרוב בקרני שומרון, בבוקר שלאחר החתונה הוזעק סג\"מ אהרון לחזור ליחידתו שנכנסה לעזה - הלילה (יום ג') הוא\n,\n\t כתוצאה מפיצוץ מטען חבלה בתוך מבנה בצפון הרצועה.\nימים ספורים לאחר החופה התראיינה צביה לתוכנית \"עושים צהריים\" בגלי צה\"ל, וסיפרה על חששותיה לקראת כניסת בעלה הטרי לרצועה.\nכעת בני משפחתו, הממתינים מחוץ לחדר הניתוח בבית החולים בילינסון בפתח-תקווה שם אושפז, מקווים לבשורות טובות. אביו של\nאהרון, הרב זאב קרוב, סיפר: \"בבוקר הגיעו למקום שבו אני מלמד והודיעו לי על הפציעה. הוא מפקד מחלקה שנמצא בין סדיר לקבע\".\nעל השירות הצבאי של בנו, סיפר האב: \"הוא אוהב מאוד את השירות הצבאי וראה בו שליחות. לכן הוא גם חזר ליחידה יום לאחר חתונתו. אנחנו מתפללים לשלומו.\nעברנו כבר מצבים קשים ואנחנו מקוים לטוב. הוא עבר ניתוח בראש ועובר עוד ניתוחים. הרופא שניתח אותו דיבר עם צביה אשתו ואיחל לה שהוא יזכה למול גם את בנם\".\nלפני שבוע, לאחר שחזר ליחידתו, שלחה לאהרון אשתו צביה דרך \"ידיעות אחרונות\" דרישת שלום, בה כתבה: \"לאהרון בעלי האהוב\nוהגיבור! איתך מרחוק, מחזקת, תומכת ומתפללת. מאמינה בהחלטה לצאת לקרב למען עם ישראל למחרת יום חתונתנו. שמור על עצמך ועל חייליך. מתגעגעת ואוהבת, אשתך צביה\".\nעל ההתמודדות של צביה עם המצב סיפר הרב קרוב: \"ברור שזה לא מצב פשוט. לא לנו כהורים ולא לה כאשה טרייה. אבל כשיוצאים למלחמה זה ברור שמצב כזה יכול לקרות, גם אם מדחיקים\". עוד סיפר הרב כי אהרון הוא הרביעי מבין שבעה ילדים. אחד מגיסיו של אהרון, יהונתן לרר, נפצע קשה במלחמת לבנון לפני שנתיים וחצי. הרב הוסיף: \"אחד החיילים סיפר לי שאחרי שהוא נפצע הדבר היחיד והראשון שאמר 'האם כולם בסדר'. הוא בראש ובראשונה דואג לאחרים, ולעם ישראל\"."}
{"article_id": "0,7340,L-3656546,00.html", "header_title": "אובמה: נהיה חייבים לערב את סוריה בדיונים", "full_text": "הנשיא האמריקני הנבחר, ברק אובמה, אמר בראיון ששודר הלילה (יום ה') כי בכוונתו להתחיל לעסוק בנושא העימות בין ישראל לחמאס ברצועת עזה כבר \"ביום הראשון\". הוא הבהיר כי ארה\"ב תפתח צוהר לשילוב סוריה בדיונים האזוריים.\nבראיון לרשת CBS הדגיש אובמה, שיושבע לנשיא ה-44 של ארצות-הברית ביום שלישי הבא, את מחויבותו ל\"ביטחון ישראל\", אך הוסיף כי \"איננו יכולים להתעכב בנושא ועלינו לנקוט גישה אזורית\".\nבתשובה לשאלה על דעתו בנוגע למצב ברצועת עזה, השיב אובמה: \"הייתי מאוד ברור בנושא הזה, שעד 20 בינואר יש לנו נשיא מכהן, ג'ורג' בוש, אבל אנו נתחיל לעסוק בזה ביום הראשון. הילרי קלינטון\nבקונגרס והביעה את השקופותיי והשקפות הצוות שלי\".\n\"עלינו לנקוט גישה אזורית ונהיה חייבים לערב את סוריה בדיונים, ולערב את איראן בדרכים שמעולם לא עירבנו בעבר\", ציין הנשיא הנבחר. הוא הוסיף כי \"השורה התחתונה חייבת להיות ברורה - שביטחון ישראל חשוב ביותר - עלינו ליצור פתרון של שתי מדינות, כדי שאנשים יוכלו לחיות בשלום זה לצד זה\".\nבהמשך הראיון אותת אובמה כי ינקוט בגישה מדודה יותר מאשר קודמו\nבכל הנוגע למרדף אחר מנהיג אל-קאעידה, אוסמה בן לאדן, ש\nקלטת שמע חדשה. \"אני חושב שעלינו להחליש את התשתית שלו כך שאם יהיה בחיים ואם לא, הוא לא יוכל לתפקד\", אמר הנשיא הנבחר.\n\"ההעדפה שלי היא כמובן שנלכוד או נהרג אותו. אך אם נצליח להדק את החבל סביב סביבו כך שיהיה במערה ולא יוכל אפילו לתקשר עם פעיליו, אז נשיג את מטרתנו להגן על אמריקה\". אובמה דיבר על רקע פרסומה אתמול של קלטת חדשה של בן לאדן, שקראה למוסלמים להצטרף לג'יהאד בעקבות הלחימה ברצועת עזה."}
{"article_id": "0,7340,L-3661250,00.html", "header_title": "רה\"מ על חשש מתביעות: הופכים המותקף לתוקף", "full_text": "כך האשים הבוקר (יום א') ראש הממשלה אהוד אולמרט את חמאס. הוא התייחס לקריאות ברחבי העולם להעמיד לדין את חיילי צה\"ל, בגין פשעי מלחמה שנעשו במבצע \"עופרת יצוקה\".\nהממשלה אישרה בישיבתה הצעת החלטה שנועדה לגבות את חיילי צה\"ל ומפקדיו במקרה של גל תביעות בעולם בעקבות המבצע.\nאולמרט הזהיר את העולם מפני מה שכינה \"הסלאלום הבינלאומי להפיכת התוקפנים למותקפים\": \"זאת היתה מדיניות החמאס וארגוני הטרור מזה שנים, להילחם עד טיפת דמם האחרונה של תושבי עזה ולפגוע בהם\".\n\"אחרי המבצע מנסים ארגוני הטרור לפעול בדרכים אחרות כדי לפגוע בנו. זאת הזירה המשפטית. האמת שאין בלתה - שמונה שנות ירי בלתי מוסרי שלהם מתוך כוונה שילדים והורים ייפגעו ולאו דווקא חיילים ומתקנים צבאיים\", אמר אולמרט.\nעל המצב שנוצר אחרי המבצע, אמר אולמרט: \"ביום חמישי\nוגיליתי מקום חדש ואווירה אחרת. כולי תקווה שהאווירה בשדרות תשרור גם אצל תושבים בערים שבטווח הירי. ישראל יצאה למבצע בעזה כמוצא אחרון ובלית ברירה, אחרי שניסינו את כל הדרכים כדי להביא שקט לדרום. החמאס טעה לחשוב שישראל לא תגיב על הירי - ואחרי המבצע מנסים ארגוני הטרור לפעול בדרכים אחרות כדי לפגוע בישראל\".\nראש הממשלה הדגיש כי צה\"ל הוא הצבא המוסרי ביותר בעולם: \"עתה, מנסים ארגוני הטרור להציג את האזרחים שנפגעו כתוצאה בלתי נמנעת של הגנה עצמית של ישראל, להפוך את המציאות על פניה ולהדביק לחיילי צה\"ל את האחריות ולא לאלה שגרמו במשך שנים את הטרור. אני לא מכיר צבא מוסרי יותר והגון יותר מצה\"ל. נוכחתי אישית לדעת, וגם שר הביטחון והרמטכ\"ל יכולים להעיד, על מקרים רבים שבהם חיילי צה\"ל נמנעו מלבצע פעולות ופצצות הוסטו ממסלולן, כדי שאזרחים לא ייפגעו - גם כשאנשי טרור היו בתוך אוכלוסייה אזרחית\".\nשר המשפטים, דניאל פרידמן, אמר לפני הישיבה כי ישראל מקיימת את עיקרי המשפט הבינלאומי ואין כל יסוד לטענות החמאס שמדובר בהפרת החוק הבינלאומי. לדבריו, יהיו גופים שינסו להציג תמונה מעוותת בנושא: \"אני מבקש להדגיש שהחמאס הוא שעבר פשעי מלחמה, הוא שהסתתר מאחורי אוכלוסייה אזרחית וגם איראן שמספקת לו טילים שמכוונים לעבר אזרחים חפים מפשע - שותפה לפשעי המלחמה של החמאס\".\n,\n\t שהגיש שר הביטחון אהוד ברק, תואמה בין משרד הביטחון, צה\"ל ומשרד המשפטים. ההצעה מטילה על ממשלת ישראל את האחריות \"לשילוחם של מפקדי צה\"ל וחייליו למשימותיהם, להגנת אזרחיה ועל כן, מחויבת מתוקף תפקידה להעניק גיבוי מלא שלא יאפשר כל פגיעה בהם נוכח מעורבותם במבצע 'עופרת יצוקה'\".\nעל פי ההצעה, הממשלה תביע את \"הערכתה ותודתה לצה\"ל בשם המדינה ותושביה.\nמבצע 'עופרת יצוקה' ברצועת עזה היה ביטוי למימוש זכותה וחובתה של כל מדינה לפי משפט העמים להגן על עצמה ועל תושביה\".\nבצה\"ל מודעים היטב לביקורת הבין לאומית הנוקבת. מפקד חטיבת שיריון שלחם ברצועה\n:\n\t \"אני שלם עם האופן שבו פעלתי. אני לא מוטרד, מקסימום הדרכון שלי לא יראה חותמות של כל מיני מדינות אירופאיות\". לדבריו, אין \"קייס\" לטענות נגד החיילים."}
{"article_id": "0,7340,L-3656665,00.html", "header_title": "ברק: העין פקוחה לאפשרות לסיום המהלך", "full_text": "שר הביטחון, אהוד ברק, ממשיך לאותת על תמיכתו בהסדר הפסקת אש. הבוקר (יום ה') אמר בפגישה עם לוחמי חיל הים בבסיס אשדוד: \"הלחימה נמשכת כדי להגיע ליעדים, אבל העין שלנו פקוחה גם לאפשרות להגיע לסיום המהלך הזה, ולהשלמת התוצאות וההישגים יוצאי הדופן של צה\"ל, באמצעות המערכת המדינית\".\n(צילום: אריאל חרמוני, משרד הביטחון)\nברק פתח את דבריו במילות תודה לחיילים: \"אני קודם כל רוצה לומר לכולכם תודה, על כל מה שאתם עושים במבצע 'עופרת יצוקה'. יש פה מכל הגופים של חיל הים שמשתתפים במבצע, ואני רוצה להודות לכם על כל מה שאתם עושים בים וגם ביבשה. זה חשוב מאוד. אנחנו יצאנו למבצע בשביל להחזיר שקט לדרום ולהביא למצב שתהיה פעולה אפקטיבית כדי למנוע הברחות מהגבול, ואת שני הדברים האלה אנחנו ממשיכים לעשות\".\nלדברי שר הביטחון, \"מתקיים שיתוף פעולה יוצא דופן, בין כוחות שמתקדמים על הקרקע לבין כוחות שמסייעים באש מהים, ופעולות יבשתיות של אנשים ימיים. על כל הדברים האלה, אני רוצה שוב להודות לכם, תודה רבה\".\nבימים האחרונים הביע שר הביטחון, אהוד ברק, את עמדתו לפיה יש לסיים את המבצע בעזה. בתגובה, הוא זכה היום לביקורת מרומזת וחריגה במיוחד מצד גורמים בכירים ביותר בירושלים. אלו\nכי \"אנשי חמאס רואים את המראות ושומעים את הקולות, ושואבים עידוד בינם לבין עצמם וטוענים שישראל מחפשת מוצא. צר לנו על חוסר האחריות שבהדלפת יוזמות פרטיות של שרים - יהי מעמדם בכיר ככל שיהיה"}
{"article_id": "0,7340,L-3655448,00.html", "header_title": "מהחופה למלחמה", "full_text": "זכינו ובננו הי\"ו התחתן ביום חמישי האחרון. למחרת בבוקר הוא נקרא לחזור ולפקד על חייליו בכניסה לעזה. עם כל הקושי הוא עשה זאת מתוך הכרה ברורה שזוהי חובתו. תמיהות רבות, שאלות ואף כעסים שמעו אוזניי על עזיבת החתן את הכלה. האם אי אפשר להסתדר בלעדיו? האם אין מצווה לשמח את אשתו?"}
{"article_id": "0,7340,L-3655105,00.html", "header_title": "עזה: חיילים נפצעו בבית ממולכד; קצין במצב אנוש", "full_text": "קצין צנחנים נפצע הלילה (יום ג') באורח אנוש, כתוצאה מפיצוץ מטען חבלה בתוך מבנה בצפון רצועת עזה. כך הותר הבוקר לפרסום. באירוע נפצעו שני חיילים נוספים, באורח קל-בינוני. במבנה שבו אירעה התקרית נמצאו לאחר מכן אמצעי לחימה הכוללים מטען קלע, אפוד ומצלמה. הקצין שנפצע אנוש הוא סג\"מ אהרון קרוב, שנישא לפני כעשרה ימים בלבד. הוא פונה לבית החולים בלינסון.\nאמש נפצעו ארבעה חיילים נוספים, בתקרית במהלכה ירו חיילי מילואים לעבר כוח סדיר. מצבו של הפצוע שהוגדר קשה יוצב בשעות האחרונות, וכעת מצבו בינוני.\nהפעילות הצבאית ברצועת עזה נמשכה לאורך הלילה והבוקר. תושבים ברצועה דיווחו כי כוחות גדולים של צה\"ל התקדמו לעבר פרברי העיר עזה, לראשונה מאז החל המבצע הקרקעי. מהצבא נמסר כי \"פעילות צה\"ל ברצועה נמשכת\". בשלב זה, נראה שלא מדובר במהלך כניסה לתוככי העיר עצמה.\nכוחות צה\"ל פגעו הלילה ביותר מ-30 חמושים, וכמו כן חשפו שתי מנהרות ממולכדות\nבפאתי העיר עזה. חיל האוויר תקף כ-60 יעדים, בהם מלון שבו זוהתה התארגנות של פעילות טרור, ו-15 מנהרות בציר פילדלפי.\nלפי עדויות תושבים, קולות נפץ וירי נשמעו בכל רחבי העיר עזה, שבה מתגוררים כ-400 אלף בני אדם. התושבים סיפרו כי החיילים מגובים בכוחות ארטילריה ומסוקים, ומתקרבים לשכונות ממזרח ומדרום לעיר, בעוד ספינות תותחים של חיל הים יורות פגזים לעבר החוף.\nלטענת התושבים, הכוחות הישראלים נמצאים ברחובות שכונת תל-הווה, שם נמצאים חמושים פלסטינים. בבנייני המגורים בשכונה הדרומית מתגוררים עשרות אלפי בני אדם. כוחות נכנסו גם לשכונת סברה, הידועה כמקום שבו נמצאים אנשי חמאס רבים ונשמעים משם קולות ירי.\nאחד התושבים, חאדר מוסא, אמר בשיחת טלפון עם סוכנות הידיעות AP, כי ראה שני בנייני מגורים עולים באש. לדבריו, הוא מתחבא\nבמרתף ביתו עם 25 בני אדם נוספים, בהם אשתו, שנמצאת בהריון, והוריו. \"שערי הגהנום נפתחו. שאלוהים יעזור לנו\", אמר מוסא.\nעדי ראייה נוספים דיווחו על עוד כמה בניינים שעלו באש ועל עשן סמיך שהתפזר בשכונה. ד\"ר מועייה חסנאין ממשרד הבריאות הפלסטיני, אמר כי עד כה נרשמו עשרות קריאות לאמבולנסים, אך שירותי ההצלה והרפואה לא נענו לקריאות, בגלל הלחימה העזה באזור.\nצה\"ל הכריז על הפוגה הומניטרית נוספת הבוקר, בין 09:00-12:00, כדי לאפשר לתושבי הרצועה להצטייד במצרכים חיוניים. במקביל, יועבר ציוד הומניטרי, על-גבי כמאה משאיות, דרך מעבר כרם שלום."}
{"article_id": "0,7340,L-3651308,00.html", "header_title": "עוד קצין צה\"ל נהרג הלילה; נבדק האם נורה מטנק", "full_text": "קצין צה\"ל, סרן יונתן נתנאל, תושב קדומים בן 27, נהרג הלילה בצפון הרצועה - כך הותר הבוקר (יום ג') לפרסום. ייתכן כי גם באירוע זה מדובר בירי בשוגג של פגז טנק. האירוע התרחש באזור שבו פועלת חטיבת הצנחנים. בצה\"ל בודקים את נסיבות המקרה. בכך עלה לחמישה מספר החיילים שנהרגו מאז החל צה\"ל במבצע הקרקעי.\nמחקירת התקרית עולה כי אחד הקירות במבנה בו שהה הקצין קרס - ככל הנראה מפגיעת פגז טנק. סרן נתנאל נהרג מקריסת הקיר.\nתקרית זו מצטרפת לתקלה המבצעית החמורה שבה\nונפצעו 24 מירי בשוגג של פגז טנק.\nההרוגים הם: רב-סרן דגן ורטמן ממעלה מכמש, סמ\"ר ניתאי שטרן מירושלים ורב-טוראי יוסף מועדי מחיפה.\nהפצועים - אחד מהם במצב אנוש - פונו לבתי החולים סורוקה, שיבא, הדסה עין כרם ובילינסון. האירוע הקשה התרחש בשעה שכוח שמנה כמה עשרות חיילים נכנס לבית נטוש בפאתי מחנה הפליטים ג'בליה, כדי לתפוס מחסה מירי מאסיבי של פצצות מרגמה.\nמח\"ט גולני, אל\"מ פלד, נפצע באורח קל, אך סירב להתפנות והחל\nלפקד על פעולות החילוץ והטיפול בנפגעים, תוך שהוא מפעיל ארטילריה לחיפוי ומטוסי קרב לסיוע. מפקד גדוד 13, סא\"ל אורן כהן, נפצע קשה בתקרית ופונה לטיפול בבית חולים.\nתא\"ל (מיל') צביקה פוגל\nשאיפשר את חילוץ הפצועים מהתקרית הקשה. במהלך הקרב הוא גילה שביניהם גם בנו דור, שנפגע באורח קל. \"אמרו לי גולני, אבל לא האמנתי שזה הבן שלי\", סיפר ל-ynet."}
{"article_id": "0,7340,L-3656042,00.html", "header_title": "בן לאדן: לפתוח בג'יהאד בעקבות הלחימה בעזה", "full_text": "מנהיג רשת הטרור העולמית \"אל-קאעידה\", אוסאמה בן לאדן, קרא למוסלמים לפתוח בג'יהאד כדי לבלום את המתקפה הישראלית ברצועת עזה. דבריו נאמרו בקלטת שמע שפורסמה היום (ד') באתרי אינטרנט איסלאמיים.\n\"האל העניק לנו את הסבלנות להמשיך בדרך הג'יהאד במשך עוד שבע שנים, ועוד שבע ושבע\", אמר בן לאדן בקלטת שכותרתה: \"קריאה לג'יהאד כדי לבלום את התוקפנות כלפי עזה\". \"השאלה היא, האם אמריקה יכולה להמשיך במלחמתה נגדנו במשך עוד כמה עשורים? דיווחים וראיות רומזים אחרת\", הוסיף הטרוריסט.\n\"אחינו הפלסטינים, סבלתם רבות... המוסלמים מזדהים איתכם במה שהם רואים ושומעים. אנו, המוג'הידין, גם כן מזדהים עמכם\", המשיך בן לאדן. \"אנו איתכם ולא נאכזב אתכם. גורלנו קשור בשלכם, במאבק בקואליציה הצלבנית-ציונית, במאבק עד לניצחון או מות קדושים\".\n\"אנו בדרך לפתיחת חזיתות חדשות\", איים בן לאדן, וקרא למוסלמים \"להצטרף למוג'הידין ולהמשיך בג'יהאד נגד האויב, להמשיך לשפוך את דמם בשתי החזיתות ובאחרות שייפתחו בפניכם\".\nבן לאדן גם גינה את ממשלות ערב שמנעו מבני עמם לפעול \"לשחרור פלסטין\". הקריאה של בן לאדן מצטרפת לקריאתו של מנהיג אחת מקבוצות אל-קאעידה בעיראק ביום שבת, ולקריאתו של מספר 2 ברשת הטרור, איימן א-זוואהירי.\nזמן קצר לאחר פרסום הקלטת, הגיב הבית הלבן לתוכנה - וטען כי היא מעידה על כך שבן לאדן מבודד. \"נראה שההקלטה ממחישה את הבידוד שבו הוא שרוי ואת מאמציו להישאר רלבנטי בתקופה שבה העולם קורא תיגר על האידאולוגיה ועל האג'נדה של אל-קאעידה\", אמר דובר הבית הלבן, גורדון ג'ונדרו. ג'ונדו הוסיף וטען כי קרוב לוודאי שההקלטה נועדה לגייס כסף.\nביום שבת\nאבו עומר אל-בגדדי, ממנהיגי אל-קאעידה בעיראק הודעה הקוראת לפלסטינים לפתוח במתקפה עולמית על מטרות ישראליות ואמריקניות. זאת, כנקמה על פעולות ישראל בעזה. \"פלסטינים בכל העולם צריכים לתמוך בעזה ולהשתמש במומחיות הצבאית שלהם כדי לפגוע ביעדים יהודיים ואמריקניים בכל העולם. גם אנחנו בעיראק לא ננטוש את אנשינו בעזה, ונגביר את הפיגועים נגד הכובש האמריקני\", קרא אל-בגדדי.\nדבריו היוו חיזוק לאלו של סגנו של בין לאדן, א-זוואהירי, ש\nכמה ימים קודם לכן למוסלמים לפגוע במטרות מערביות וישראליות בכל העולם. \"הכו באינטרסים של הציונים ושל הצלבנים בכל מקום ובכל דרך שתוכלו\", אמר א-זוואהירי בהקלטה. הוא הסביר כי המתקפה הישראלית בעזה היא חלק ממסע הצלב המערבי נגד האיסלאם, וקבע כי נשיא ארצות הברית הנבחר ברק אובמה שותף לדבר עבירה עם ישראל."}
{"article_id": "0,7340,L-3660069,00.html", "header_title": "מומחים על תביעות אחרי המבצע: \"חשש מוצדק\"", "full_text": "\"אני יכול להמליץ ללבני על כמה עורכי דין טובים בבלגיה אם היא רוצה\", אומר ל-ynet עו\"ד אביגדור פלדמן. \"הלחימה בעזה הייתה דומה מדי\n,\n\t שם אנשים עמדו לדין על ירי לעבר אזרחים, עיתונאים, מוסדות או\"ם ובתי ספר. לכן החששות שלה מוצדקים לגמרי\", הסביר.\nלדבריו, כל ישראלי שהיה מעורב במבצע, מהחייל הזוטר ביותר ועד להנהגה, חשופים לתביעות בכל רחבי העולם. \"בפשעי מלחמה לא מעניקים שום חסינות, ואני יודע באופן אישי על גורמים שיושבים עכשיו בלונדון ואוספים כל בדל חומר אפשרי מסיבוב הלחימה הנוכחי כדי להעמיד בעזרתו ישראלים לדין.\nיכול להיות שיש להם אינטרס לפגוע, אבל החוק עומד לצדם. כל מפקד טנק וכל קצין חשוף לתביעות האלו, אז אם הם רוצים לראות תיאטרון בלונדון כדאי שיחשבו שנית. אני ממליץ להם להישאר בארץ, למה לנסוע לאנגליה?\".\nעו\"ד פלדמן מסביר כי פעולות בזמן מלחמה הן לא עניין פרטי של המדינה, אלא עניין המוסדר בחקיקה בינלאומית. \"כיום יש מספר מדינות שיכולות לעצור ולהגיש כתבי אישום נגד אנשים שעשו פשעי מלחמה - וטוב שכך. לא מדובר על מדינות עוינות כמו איראן וסוריה, אלא מדינות עם בתי משפט עניניים. אם לבני הייתה מודעת לכך שיורים לעבר בית מאוכלס באזרחים, היא צריכה להישפט. ישראל איננה אי בפני עצמו, שיכולים לעשות בו כל מה שרוצים בגלל שהפרקליטות הצבאית החליטה שהיא לא חוקרת מוות של אזרחים\".\nעו\"ד מיכאל ספרד, המתמחה במשפט הבינלאומי ובדיני מלחמה, מזכיר כי מנגנון בית המשפט הבינלאומי לפשעי מלחמה הוקם לאחר השואה בעקבות דרישת העם היהודי. \"הרעיון שישנם פשעים שאסור לבצע גם בזמן מלחמה ושאסור שלפושעי מלחמה יהיה לאן לברוח הוא רעיון חשוב מאין כמותו. נכון להשתמש במנגנון הזה גם כנגד מדינת ישראל. אם אובאמה\nוארה\"ב\n\t מתחילה עכשיו להתמודד עם הדברים הנוראים שהיא עשתה, אז גם אנחנו יכולים\".\nספרד סבור כי במהלך המבצע בעזה הפרה ישראל באופן חמור ביותר את החוק הבינלאומי, וישנו חשד כבד כי אף ביצעה פשעי המלחמה. \"השאיפה היא שאנחנו נחקור ונעמיד את האחראים לדין. אם זה לא מתבצע, נכון שיהיה גורם בינלאומי שיחקור זאת, אחרת נמשיך כנראה לבצע דברים נוראיים\".\nעם זאת, הוא אינו מודאג מהפגיעה שעלולה להיווצר במעמד ישראל אם יועמדו ראשיה לדין. \"אם קצינים שלנו פושעים, אז הם צריכים להיות איפה שעושים צריכים להיות. אם\nאז בגלל היותו נשיא צריך לתת לו חסינות?\nאז\n\t לא נכניס אותו לכלא? אז לא מכובד ולא יפה לחקור שר ביטחון, אבל אם הוא פושע מלחמה דינו צריך להיות בכלא.\n\"בתור אזרח ישראל הייתי רוצה לראות את המדינה חוקרת לעומק ומעמידה לדין פלילי בבתי המשפט שלה את פושעי המלחמה שלה. במידה ומדינת ישראל תסרב להעמיד לדין ואפילו לחקור, כמו שעשתה בעבר, אז אין ברירה – מישהו צריך לעשות את הדברים. אם זה מה שימנע פשעי מלחמה, דיינו\".\nלעומת פלדמן וספרד, סגן הפרקליט הצבאי לשעבר, אל\"מ (מיל') עו\"ד אילן כץ, חושב שהמנגנון הבינלאומי להעמדה לדין הוצא מהקשרו ומנוצל כיום לרעה על ידי גורמים פוליטיים. \"יש מדינות שהחוק הפלילי שלהן מאפשר לבודדים ליזום העמדה לדין של חשודים בפשעי מלחמה, וארגונים פלסטיניים ושמאלנים קיצוניים משתמשים בכך כעוד כלי נגד מדינת ישראל\".\nכץ סבור שחמאס מנצל את הדין הבינלאומי כפי שניצל את האוכלוסייה האזרחית בעזה. \"בפועל אני לא מאמין שאף מדינה נאורה תעצור את שרת החוץ של ישראל, אבל בהחלט הגיע הזמן לפעול באותו כלי. גם אנחנו יכולים להגיש באמצעות בודדים בחו\"ל תביעות נגד ראשי חמאס על ירי של שמונה שנים לעבר אזרחי שדרות\", הסביר.\nאת עו\"ד טליה ששון, לשעבר בכירה בפרקליטות והיום מועמדת ברשימת מרצ לכנסת, דווקא מטרידה מאוד התמונה האפשרית של נציג ישראל העומד לדין במשפט בינלאומי. \"מעציב אותי שאנחנו נמצאים בכלל בסיטואציה, שבכלל הגענו לסכנה הזאת. אני לא רוצה ולא אשמח לראות אף חייל, קצין או נציג ציבור ישראלי נשפט על ידי בית הדין הבינלאומי\".\nיחד עם זאת, מדגישה ששון שישראל צריכה להבין את מגבלות הכוח שלה.\n\"הריסון שלנו צריך לבוא מבפנים, מהקוד המוסרי שלנו. אנחנו לא זקוקים למישהו בעולם שישים לנו קווים. חובתנו היא להבדיל בין טוב לרע ולדעת כמה עוצמה מותר לנו להפעיל. התוצאות של המלחמה הזאת מדברות בעד עצמן והן איומות ונוראיות לאוכלוסייה אזרחית. אזרחי עזה הם בני אדם בדיוק כמונו, הם אוהבים את ילדיהם בדיוק כמונו\".\n\"כולם מסכימים שיש לנו זכות להגן על עצמנו, השאלה היא בכמה כוח משתמשים. אז אפשר לטמון את הראש בחול, אבל אדם מפוכח צריך להתחשב בדעת הבינלאומית. אנחנו לא 'עם לבדו ישכון', אין דבר כזה במאה ה-21. ומי שחושב שהוא יכול להפעיל כמה כוח שהוא רוצה שיעיין בבקשה\nמהשבוע על הפעלת כוח מידתית\"."}
{"article_id": "0,7340,L-3660851,00.html", "header_title": "הממשלה תכריז: גיבוי משפטי מלא לחיילי צה\"ל", "full_text": "כך נכתב בהצעת החלטה שיעלה בישיבת הממשלה שר הביטחון, אהוד ברק. ההחלטה נועדה לתת תמיכה וגיבוי מוסרי ומשפטי לקציני צה\"ל וחייליו, בעקבות מבצע \"עופרת יצוקה\".\n\"מפקדי צה\"ל וחייליו פעלו ברוח צה\"ל על פי אמות מידה מוסריות תוך אמונה בצדקת הדרך.\nצה\"ל צבא מוסרי וערכי ואיני מכיר צבא שפועל בסטנדרטים הגבוהים בו פועל צה\"ל. אין מקום להלקאה אוטומטית בעקבות כל מבצע\", נכתב בהצעה.\nבצה\"ל מודעים היטב לביקורת הבין לאומית הנוקבת. מפקד חטיבת שיריון שלחם ברצועה\n:\n\t \"אני שלם עם האופן שבו פעלתי. אני לא מוטרד, מקסימום הדרכון שלי לא יראה חותמות של כל מיני מדינות אירופאיות\". לדבריו, אין \"קייס\" לטענות נגד החיילים.\nהצעת ההחלטה המדוברת תואמה בין משרד הביטחון, צה\"ל ומשרד המשפטים. ההצעה מטילה על ממשלת ישראל את האחריות \"לשילוחם של מפקדי צה\"ל וחייליו למשימותיהם, להגנת אזרחיה ועל כן, מחויבת מתוקף תפקידה להעניק גיבוי מלא שלא יאפשר כל פגיעה בהם נוכח מעורבותם במבצע 'עופרת יצוקה'\".\nעל פי ההצעה, הממשלה תביע את \"הערכתה ותודתה לצה\"ל בשם המדינה ותושביה. מבצע 'עופרת יצוקה' ברצועת עזה היה ביטוי למימוש זכותה וחובתה של כל מדינה לפי משפט העמים להגן על עצמה ועל תושביה\".\n(צילום: אריאל חרמוני, משרד הביטחון)\nלטענת ברק, ישראל פתחה במבצע לאחר שנים של הבלגה, ולמרות אלפי טילי קסאם ופצצות מרגמה שנורו מרצועת עזה לעבר מרכזי אוכלוסין בישראל. \"זאת מתוך כוונה להרוג אזרחים – גברים, נשים וטף – תוך הפרה בוטה של המשפט הבינלאומי וכללי המוסר של בני תרבות. הירי אכן גרם קורבנות בנפש, נזקים רבים לרכוש ופגיעה לכלכלה ולמרקם הקהילתי ביישובי עוטף עזה\".\nעוד בימי המלחמה נודע כי הפרקליטות הצבאית והיועץ המשפטי לממשלה\n,\n\t מספקים \"מטריה\" משפטית לתקיפות - ונערכים לטענות שיעלו אחרי הפעולה. כדי להקשות על נקיטת הליכים משפטיים הוחלט בין היתר לאסור פרסום שמותיהם של הלוחמים שהשתתפו בפעילות, החל מהחייל הפשוט - ועד לקצונת השטח הבכירה.\nבהמשך המסמך שיוגש לממשלה נכתב: \"צה\"ל פעל על פי הוראות הממשלה כדי למגר תופעה זו על ידי פגיעה בחמאס וביתר ארגוני הטרור ברצועת עזה, בתשתיותיהם, בציודם ובמאגרי הנשק והתחמושת שלהם. כצבא מוסרי שאין למעלה ממנו, הקפיד צה\"ל לפעול לפי כללי המשפט הבינלאומי ועשה כל שביכולתו כדי להימנע מפגיעה באזרחים שאינם מעורבים בלחימה וברכושם\".\nהצעת ההחלטה מזכירה את המאמצים שהקדיש צה\"ל להזהיר אזורים מאוכלסים טרם התקיפות מהאוויר. \"בין היתר הפיץ (הצבא - ר.ס.)\n,\n\t השתמש באמצעי התקשורת המקומיים וברשת הטלפון המקומית על מנת למסור אזהרות כלליות ופרטניות לאוכלוסייה האזרחית מבעוד מאוד. כמו כן פעל צה\"ל להספקת הצרכים ההומניטרים של האוכלוסייה האזרחית ברצועת עזה במהלך תקופת הלחימה\", צויין.\n\"עקרונות אלה, אף שנשמרו, לא תמיד הצליחו למנוע תוצאה טרגית ומצערת שהיא\nחלק בלתי נפרד מקללת המלחמה\". בהמשך ההצעה נכתב כי חמאס עשה שימוש ציני ונפשע באוכלוסייה האזרחית וניצל אותה כמגן ומחסה לפעולות הפסולות שביצע. \"בתור שכזה עליו רובץ האשם ועליו מוטלת האחריות לאותן תוצאות\", נטען.\n\"כבכל פעולה ומבצע, צה\"ל יקיים תחקירים מבצעיים, יפיק מהם לקחים ויסיק את המסקנות הנדרשות. הממשלה מביעה את אמונה המלא בתהליך רציני זה ורואה חשיבות לאומית בקיומו. הממשלה מוקיעה ודוחה את הניסיונות להטיל דופי בדמותו של צה\"ל, חייליו ומפקדיו ומביעה את אמונה במוסריותם ובערכיותם\", נאמר בהצעת ההחלטה."}
{"article_id": "0,7340,L-3656035,00.html", "header_title": "זעם בי-ם על ברק: \"המתווה - עידוד לחמאס\"", "full_text": "הגורמים אמרו בצהריים (יום ד') כי \"אנשי חמאס רואים את המראות ושומעים את הקולות, ושואבים עידוד בינם לבין עצמם וטוענים שישראל מחפשת מוצא. צר לנו על חוסר האחריות שבהדלפת יוזמות פרטיות של שרים - יהי מעמדם בכיר ככל שיהיה\".\nבהתבטאות קשה ביותר אומרים גורמים מדיניים בכירים בירושלים ל-ynet, שהיוזמות הפרטיות של שרים אשר לא קיבלו את אישור המטבחון מעוררות זעם רב,\nומאיימות על הצלחת המבצע בעזה: \"פרסומם בתקשורת של הצעות ורעיונות לגבי המשך פעילות ישראל במסגרת 'עופרת יצוקה' מעוררים זעם רב\".\nהגורמים הזהירו מפני ההשלכות: \"הפרסומים הללו והעמדות הפומביות שמביעים שרים בכירים בתקשורת, מביאים לעידודו של החמאס, נותנים זריקת מרץ לפעיליו ויש להם השלכה ישירה על גורלם של מיליון אזרחי ישראל בדרום ואלפי חיילי צה\"ל הנמצאים בפעילות מבצעית בעזה. כל הרעיונות שיש להם השלכה ישירה על הפעילות המבצעית, ראוי שיידונו בחדרי חדרים ולא בכותרות ראשיות בתקשורת\".\nלדברי הגורמים, יש לשמור על עמימות מוחלטת באשר למהלכיה העתידיים של ישראל, על מנת להשיג תוצאות אופטימליות במבצע 'עופרת יצוקה'. \"רק בדרך הזאת נוכל להגיע להגשמת היעדים\", הם אמרו.\nבמקביל, ראש הממשלה, אהוד אולמרט, ימשיך לנסות לשמור על מרחק מהפוליטיקה ועל הרחקתה של הפוליטיקה מן המבצע המתנהל בעזה.\n\"אין לנו אלא להביע צער על כך ששיקולים פוליטיים מביאים לכך שרעיונות, או יוזמות כאלה ואחרות, מתגלגלות בתקשורת במקום להביאם לדיונים המצומצמים, מקום שבו ראוי לדון בהם\", אמרו הגורמים.\nהגורמים המדיניים הבכירים יצאו חוצץ נגד רעיונות למתווה סיום המערכה הצבאית, אשר התפרסמו מאתמול בצהריים. מתווים אלה, המיוחסים בעיקרם לשר הביטחון אהוד ברק אשר מוביל באמצעות עמוס גלעד את האופציה המצרית, גרמו נזק לטענתם למעמדה של ישראל במשא ומתן האפשרי. כמו כן, לדבריהם, מגיעים לירושלים דו\"חות מודיעין הטוענים שאמירות אלה משמשות עידוד לחמאס, הרואה בהן ריפיון ישראלי."}
{"article_id": "0,7340,L-3651130,00.html", "header_title": "הבן נפצע בפעולה, האב פיקד על החילוץ", "full_text": "דור פוגל, בן 19 מבאר-שבע, סיים עם חבריו את המסלול הקרבי בחטיבת גולני רק לפני חודש וחצי. הלוחמים הצעירים נכנסו לרצועת עזה - ודור הוא בין עשרות הפצועים\nאמש (יום ב') בצפון הרצועה. אביו, תת-אלוף במיל' צביקה פוגל, פיקד על ירי הארטילריה שסייע לחילוץ של דור וחבריו, מבלי שידע שמדובר בבנו.\nתא\"ל פוגל גויס למילואים עם תחילת המבצע, לפני עשרה ימים, והוא משמש כמפקד מרכז האש של פיקוד דרום. \"אמרו לי שמדובר בגולני, אבל לא האמנתי שמדובר בבן שלי\", סיפר במרכז הרופאי שיבא. עוד סיפר כי בני משפחתו לא הצליחו להשיג אותו בטלפון, וכך פיקד על ירי התותחנים לחילוץ הפצועים במשך שעה וחצי מבלי שידע שבנו אחד מהם.\nדור פוגל פרק את הכתף ומוגדר פצוע קל. לדברי פוגל, בנו שאל לגבי גורלם של חבריו למחלקה, שחלקם נפצעו גם הם. לבית החולים שיבא פונו שישה פצועים, שלושה מהם במצב קשה.\nבבית החולים בילינסון בפתח תקווה הספיקו חלק מהפצועים לשוחח עם הוריהם, רגע לפני שהם נכנסים לחדרי הטיפולים. \"אני אוהב אתכם, אני בסדר, תגיעו\", אמר להוריו סגן רון ליצ'י, בן 22.\nאביו ישראל שענה לטלפון מיהר להגיע לבית החולים ביחד עם אשתו. \"כל הדרך בכיתי, אשתי ישבה מאחור כשהיא בוכה וחברה שלה מרגיעה אותה\", סיפר ל-ynet. \"עכשיו, כשראיתי אותו אני יותר רגוע. כמו שאני מכיר אותו כאשר הוא ירגיש טוב הוא יגיד שהוא חוזר להיות עם החברים שלו בעזה\".\nישראל הוסיף שבנו נפצע מרסיסים בחלקי גוף שונים ומצבו קל. \"לא הצלחתי לדבר איתו, הוא היה מטושטש אבל ראיתי שהוא בסדר\", סיפר ישראל, \"מאז שהתחילו ההפגזות הוא רצה להיכנס לעזה. במלחמת לבנון הוא היה בסדיר, הוא היה מפקד כיתה, ויצא מהתופת של בינת ג'בל\".\nהאב סיפר על הדאגות של לפני ואחרי המבצע: \"אין אבא שלא מודאג, ידעתי שהוא הולך להיכנס לעזה, אמרתי לו שישמור\nעל עצמו\", אמר. \"דיברנו בטלפון. מאז שהוא בעזה כל טלפון מקפיץ אותי, כל טלפון בבית זה התקף לב. היום בערב קיבלנו את הטלפון ממנו, שהוא פצוע. עברנו לילות ללא שינה. כשפגשתי אותו בבית חולים הוא אמר לי: הבטחתי לכם שאני אחזור\".\nגם חדווה גליקסון מגבעתיים שבנה גל נפצע מרסיסים בלסת, סיפרה על דאגותיה: \"יש לי שני בנים תאומים, גל בגולני ואור בגבעתי. שניהם נכנסו לעזה. כדי שלא אלחץ החלטתי לא לפתוח טלוויזיה ולא לראות חדשות בתקופה הזו, אבל זה לא הרגיע אותי. החלטתי שמה שירגיע אותי זה לאפות\".\nאת שיחת הטלפון בה הודיעו לה שבנה גל נפצע קיבלה בזמן שאפתה במטבח. בטלפון הודיעו לה שהוא נפצע קל עד בינוני. כשהגיעה לבית החולים עודכנה כי מצבו קל יחסית ויכלה לנשום לרווחה."}
